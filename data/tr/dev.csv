8,"Adını muhtemelen daha önce hiç duymadığımız Enrique Gato ismindeki İspanyol bir yönetmen 17 Şubat 2013 tarihinde dağıtılan ve İspanyol sinemasının en önemli ödüllerinden olan Goya Ödülleri'nde En İyi Uyarlama Senaryo , En İyi Yeni Yönetmen ve En İyi Animasyon olmak üzere tam 3 ödülle ayrıldı . İspanyol Indiana Jones parodisi olarak tabir edilen , orijinal adıyla Las Aventuras de Tadeo Jones bu cuma ülkemizde Hazine Avcısı'nın Maceraları adıyla sinema salonlarındaki yerini alıyor . Çocukluğu kendi evinin bahçesinde hazine aramakla geçen Tad Stones , yetim kaldıktan sonra büyükannesi tarafından büyütülmüş ama ne kadar heveslisi olsa da hiç arkeoloji eğitimi alamamış , maceraperest bir inşaat çalışanıdır . Köpeği Jeff ve Arkeoloji Müzesi'nin müdürü Profesör Humbert ise en yakın arkadaşlarıdır . Bir gün profesör bir kazı çalışmasını tamamlamak için Peru'daki bir meslektaşı tarafından çağrılır , fakat geçirdiği bir kaza sonucu onun görevini üstlenmek Tad'e kalır . Kendisini yalnız başına arkeoloji alanında yeterli görmediği için çok da hevesli olmayan Tad Stones için maceranın çanları çalmaktadır . Yönetmen Gato'nun kendi kısa filminin yeniden uyarlaması olan 90 dakikalık yapım , bize kalırsa her açıdan oldukça keyifli bir 3D seyirlik vaat ediyor . Gösterime girdiğimizde çocuk seyirci kitlesine hitap eden ve an azından teknik açıdan düzgün kotarılmış bir animasyon beklerken , perdede çok daha fazlasını seyrettiğimizi söyleyebiliriz . Başlangıç jeneriğinden bitişine kadar hikaye akışı neredeyse hiç sekteye uğramıyor . Örneğin , filmin bir baş karakteri var , fakat "" Sinema benim ! "" diye bas bas bağıran pek çok kurgu filme karşın , bu filmin senaryosunda hiçbir karakter hikâye boyunca Tad Stones'un gerisine düşmüyor . Her birinin kendi öyküsü , varlığı yeri geldiğinde en komik ve şık esprilerle seyirciye kendisini hatırlatıyor . Kötü adamların karakterleri biraz fazlaca tipik kötü ve düzenbaz çizilmiş olabilir , karşılığında Tad'i de fazla naif olarak tanımlayabiliriz . Ama bu şematize hal bile Peru'lu bir seyyar satıcı olan Freddy'nin güldüren karakterini , dilsiz ama cevval kuş Berzoni'nin zekasını hele ki konuşmaya başlayınca iyice komik olan mumyanın sevimliliğini gölgelemiyor . Esprilerde çok başarılı göndermeler var ki bu noktada dublajlı gösterime giren filmin Türkçe'ye keyifli biçimde uyarlandığını da ifade etmemiz lazım . Zira animasyon için dublaj çevirisi başlı başına bir uzmanlık alanı gerektiriyor . Tad'e sesiyle hayat veren Buğra Gülsoy'un da Türkçe konuşan bu macerapereste katkısı olduğunu ekleyelim . Nihayetinde filmin bitiş jeneriği aktığında zamanında çok eziyet çekmiş İnka medeniyetini Tad ve ekibi sayesinde bir kez daha saygıyla anıyoruz . Finale yakın 3D duygusunu körükleyen tapınak sahneleri ve farkında olmadan size ritim tutturan müzikleri seyir keyfini damakta bırakıyor . Eğer bu hafta sonu çocuğunuzu filme götürmek ve kendinizde eğlenmek istiyorsanız , kesinlikle en iyi alternatif . Zamane çocuklarını bilemem ama ben oldukça eğlendim . Twitter : @ duygukocabay"
5,"David Zucker ismini 1980 yapımı Uçak ( Airplane ! ) filminden beri biliyoruz.Top Secret ! ve Çıplak Silah ( The Naked Gun ) da da onun imzası vardı , bu iki parodi filmde hem yönetmen hem senarist koltuğundaydı Zucker ve "" parodi film "" türünün başarılı örneklerini meydana getiriyordu o yıllarda . Tabii aslında ZAZ ekibi olarak tanındıklarını hatırlatmalıyız . ( David ve Jerry Zucker ile Jim Abrahams ) Korkunç Bir Film ( Scary Movie ) serisine ise üçüncüsünde dahil oldu David Zucker . Korku komedi parodisi olan bu serinin üçüncüsü , çoğu izleyen tarafından serinin en komik ve başarılı filmi olarak kabul edildi . ( Gerçi hiçbiri ilk filmin yerini de tam olarak tutamadı bana sorarsanız . . . ) "" Zucker'in adamı "" diyebileceğimiz Leslie Nielsen da kadroya dahil olan isimler arasındaydı . 3 ' ün dünya çapındaki gişe başarısını da unutmamak lazım . Filmin dördüncü serisini ise 2006 ' da çekti Zucker . Yine Nielsen'lı ! Şimdi ise serinin beşinci filmiyle karşı karşıyayız . Korkunç Bir Film 5 ( Scary Movie 5 ) ' te Zucker iki senaristten biri , yönetmen koltuğunda ise Malcolm D . Lee ismi var bu kez . Son filmin üzerinden tam 7 yıl geçmiş . Neden bu kadar beklediler bilemiyorum , ve bu süreçte üzerine parodiler yapılacak , eğlenecek o kadar çok korku temalı film birikti ki , hangilerini seçtiklerini merak ettim doğrusu . Paranormal Activity'nin bunlardan biri olacağı kesindi , bekleniyor ve isteniyordu da zaten . . . Tabii ki film onun parodileriyle başladı . Devam eden göndermeler ise Mama , Lanet ( Sinister ) gibi çok yakın tarihli korku filmlerinden besleniyor . Benim için ilginç olan ise filmin epey bir bölümünün korkudan ziyade dramatik yönleri de ağır basan gerilim filmleri diyebileceğimiz Başlangıç ( Inception ) ve Siyah Kuğu ( Black Swan ) göndermeleriyle dolu olmasıydı . Şaşırmakla birlikte bu filmlere ait esprilere yer verilmesinin hoşuma gittiğini de söylemeliyim . Lafı fazla uzatmaya gerek yok aslında . Scary Movie 5 , diğer 4 ' ünde olduğu gibi , göndermeler yaptığı korku filmlerinin teknik anlamda altında kalmamak konusunda iddiasını sürdüren bir yapım . Makyajlar , korku filmlerinde kullanılan ses ve görüntü efektleri , mekanlar , müzikler , herşey gönderme yaptıkları filmlerle yarışır nitelikte . Esprilere gelecek olursak , bir iki yer dışında ciddi ciddi gülmediğimi , filmin genelde çok da komik olmadığını eklemek isterim . Gönderme içeren komedilerde mizah duygusu mutlaka zekice olmalı , bu filmde çok da fazla zeka parıltısı espriye ya da göndermeye yer verilmiş diyemeyiz . Bence bu anlamda bazı fırsatlar kaçmış . Fakat film itibariyle kendine has başı sonu olan bir hikaye yazıp bu hikayenin içini , farklı filmlerden farklı iç hikayelerle göndermelerle süslemek , buradan tek bir film çıkarmak çok da kolay bir iş değil ve bu anlamda , hikayesel bir tutarlılık ve kurgusal bir başarı söz konusu tabii . Temposu da sağlam , 1 saat 25 dakika boyunca sıkılmadan izleyeceğiniz konusunda şüphem yok , bu türün ve bu serinin meraklıları keyifle izleyecektir . Devamı gelecek mi bakalım . . . Not : Film bittikten ve jenerik aktıktan sonra bir süre bekleyin , film devam eder gibi oluyor , hem kamera arkası eğlenceli dakikaları hem de kurgudan çıkardıkları bazı sahneleri izleyip neredeyse filmde olduğundan daha çok eğlenebilirsiniz . twitter.com / blossomel"
4,"Bir Beşiktaş filmi , sadece fikir olarak bile heyecan verici . Semtin kentsel dönüşüm kıskacında olduğu , İnönü Stadı’nın yenilenmek üzere yıkıldığı , Kamburun Bahçesi gibi semtin ruhunu taşıyan mekanların şık kafe ve restoranlara çevrildiği , Gezi Direnişi’ndeki rolleri sonrası Çarşı grubunun halktan bu denli destek görüp öte yandan hükümet tarafından düşman ilan edildiği böylesi bir dönemde çok daha heyecan verici … Aydın Bulut’un yeni filmi Benimle Oynar mısın ? tam da bu meselelere değinmeye çalışıyor işte . Dokuz yıl boyunca hapis yattıktan sonra serbest kalan , Esirgeme Kurumu’ndaki kızıyla arasını düzeltmeye ve onunla yeni bir hayata başlamaya çalışan Sibel üzerinden ilerliyor filmin öyküsü . Doğma büyüme Beşiktaşlı Sibel’in kızı da tam bir futbol ve Beşiktaş sevdalısı . Sırf Pascal Nouma hayranlığından dolayı kendi adı Rüya’nın yerine Paskalya adıyla çağrılmayı istiyor . Sibel bir büyüğünün , Şeref Baba’nın evinde kalıyor geçici olarak ve bu süreçte onun oğlu Muzo ile aralarında da bir yakınlaşma başlıyor . Sibel’e küçüklüğünden beri hayran olan Muzo ise çocuk yaştaki Beşiktaşlılara futbol eğitimi veren bir tesis işletiyor ve arazilerini alıp yerine modern bir kompleks inşa etmek isteyen , eski mahallelisi Fatih ile mücadele ediyor . Ve tabii Fatih , aslında Sibel’in dokuz yıl önce hapse girmesine sebep olan kişi … Çok melodram öğesi içeriyor gibi gelebilir ilk anda ama öykü gayet sağlam . Ele aldığı tüm temaları doğal bir şekilde kapsayan , kadın erkek dengesini de iyi kuran bu öykünün senaryolaştırılmasında problem var . Çok daha etkili olabilecek sahneler son derece düz ve duygusuz olarak geçip gidiyor ekrandan , diyaloglar zaman zaman birbirine karşılık vermiyor , kimi yan karakterler karikatür boyutunda kalıyor . Bazı detaylar ise son derece kafa karıştırabiliyor . Örneğin , Fatih araziyi almak için sürekli Muzo ile irtibata geçerken sonra birdenbire başka birileriyle görüşüp işi bağlıyorsa , yani Muzo bu denklemde etkisiz elemansa , karar merci değil sadece basit bir antrenörse , daha önce izlediğimiz ikna çabaları neydi o halde ? Ayrıca Muzo bu filmin esas oğlanı ise , final bloğunda neden yoktu , neden o entrikanın içine dahil edilmedi ? Reji gayet temiz ama işi heyecan verici bir sinema filmi yapacak bir şeyler yine de eksik kalıyor sanki … Halbuki mekan olarak , bir plato olarak Beşiktaş semti ne kadar iyi kullanılmış ! Ve tek bir istisna dışında oyunculuklar ne kadar iyi ! Özellikle de çocuk oyuncu Rüzgar Boyle’dan ne kadar şahane bir performans alınmış ! İstisna ise filmin aynı zamanda yapımcısı ve ortak senaristi olan Eyşan Özhim . Başrol oyuncusu bu kadar tutuk ve seyirciye duygu geçirmekten uzak kalınca filmin ağır şekilde zedelenmesi kaçınılmaz zaten . Mekan kullanımından oyuncu yönetimine ve ele aldığı önemli temalara kadar birçok başarısı bulunan Benimle Oynar mısın ? filminde temel problem bu duygu geçirememe hadisesi diye düşünüyorum . Bu açığı tek başına küçük kızın başarılı oyunculuğu kapatamıyor maalesef . Sibel ile Rüya’nın arasını düzeltebilmek için Muzo’nun aklına gelen fikir , mahalledeki siyah işportacıyı saçlarını da kazıttıktan sonra Pascal Nouma diye küçük kızın karşısına çıkarma ve onu mutlu etme sahneleri mesela , filmde içimizi cız ettiren tek blok . O duygunun filmin geneline hakim olmasını bekliyor insan . Olmuyor . Rüya’nın yüzüne o kadar çok ve çeşitli duygu yansırken film boyunca , Sibel’in yüzünde hiçbirini göremiyoruz ya . Belki ondan . Beşiktaş taraftarı bu filme ne kadar ilgi gösterir , kestirmek güç . Böyle bir melodramın futbol seyircisine fazla hitap etmeyeceğini düşünüyorum aslında . Çocukça bir entrikayla çözülen finali de gözlerini devirerek izleyeceklerini … Benimle Oynar mısın ? , Çarşı grubunun Gezi Direnişi sırasında Taksim’e yürüyüşü ve parka giriş görüntüleriyle sona eriyor mesela ama izlediğimiz film bu görüntüleri taşıyabiliyor mu gerçekten ? Yine de hakkını vermek lazım , bu film vesilesiyle İnönü Stadı’na bir kez daha girmek bile hafife alınmayacak bir deneyim . Çekim sürecinde kulüpten ve Çarşı’dan büyük destek alan Aydın Bulut , kamerasıyla birlikte bizi de stadın içine , hıncahınç dolu bir maçın ortasına sokuyor . Şimdi yıkılmış olan İnönü Stadı’na son bir kez girebilmek bile Beşiktaş taraftarı için önemli olacaktır sanıyorum . Zaten Aydın Bulut’un Babaanne adlı kısa filminden beri işlerine konu ettiği bu nostalji duygusu ayakta tutuyor karşımızdaki filmi . Doğma büyüme Beşiktaşlı ve BJK taraftarı biri olarak beni de heyecanlandıran bu gibi anlar oldu . Keşke biraz daha güçlü bir film olabilseydi Benimle Oynar mısın ? ve kalbimizde daha özel bir yer edinebilseydi … Twitter : aliercivan YouTube : Paralel Kurgu"
7,"Tanıyanların ismine moda dergilerinden aşina olduğu tasarımcı Tom Ford , tasarladığı güneş gözlükleriyle bakışları yeterince kapatmış olduğunu düşünüyor olacak ki Christopher Isherwood'un aynı isimli romanından uyarladığı filmde , karakterlerinin bakışlarındaki parıltıya , gözlerindeki derinliğe ve hüzne odaklıyor kamerasını . Doğrusu ilk filmini çeken bir modacıya göre hem teknik hem anlatım olarak fazlasıyla profesyonel bir iş çıkarıyor . Tıpkı Gucci'ye yaptığı gibi Isherwood'un "" Tek Başına Bir Adam "" romanını da bir basamak yukarı taşıyor dersek abartmış olmayız . Hikâyemizin kahramanı George , 52 yaşında bir üniversite profesörü . Henüz eşcinselliğin toplumda görünür hale gelmediği ( şu anda da ne kadar görünür olduğu tartışılır ) 50 ' li yıllarda sevgilisi Jim ile beraber California'da yaşıyormuş , ancak bizim onunla tanışmamızdan aylar önce hayat arkadaşını bir trafik kazasında kaybetmiş . Her sabah uyandığında mutlu ve enerjik olmayı başarabilen sevgilisinin aksine , uyanmanın bir işkence olduğundan bahseden ve kalktığında insanların tanıdığı kişi haline dönüşmesinin vakit aldığını söyleyen George için onsuz geçen her gün , ayrı bir yük olmaya , geçirilmesi gereken anlamsız bir saatler bütünü haline gelmeye başlamış . Onu en çok üzen şey "" tek başına bir adam "" olmak değil de , hayatla tek başına mücadele etmesi gerektiği gerçeğiyle başbaşa kalmış olması sanki . Ama karar vermiş , "" o gün "" farklı olacak . Çekmeceden çıkarıp silahını koyduğu çalışma masasınınki gibi bir düzen içinde o akşam son verecek hayatına . Tom Ford , anlattığı öyküyü nasıl ilgi çekici kılabileceğini iyi biliyor . Modacı kimliğini göz önüne alırsak kendisinin bize böylesine estetize görüntüler sunmuş olması son derece anlaşılabilir bir durum . Mekân , renk , makyaj ve kıyafet kullanımındaki fazlasıyla estetik tadın filme bir noktada moda çekimi havası verdiği bir gerçek , ancak Tom Ford'un tüm bunları bir gösteriş kaygısı güderek , yalnızca anlattığı hikâyenin göze hoş gelmesini sağlamak için yaptığını söylemek yanlış olur . Romandan sinemaya uyarlanan filmlerin temel problemi , bir karakterin iç dünyasıyla ilgili bilgi veren ve onlarca cümleyle anlatılan tasvirleri görsel olarak dillendirmeyi becerememeleri oluyor . Fakat Ford , Tek Başına Bir Adamda bilhassa George'un ruh haline hizmet eden renk kullanımı sayesinde karakterin duygu yoğunluğunu anlamamıza olanak sağlayan bir araca dönüştürmüş sinematografiyi . Üstüne bir de Abel Korzeniowski'nin eşsiz müziği eklenince George'un hayatının aşkını kaybetmesinin verdiği üzüntü ve acıyı izletmekle yetinmiyor Ford , ruhunuza işlemesini sağlıyor.Yönetmenin tüm anlatım becerisi ve oyuncu yönetimi bir yana , Colin Firth , George'u görünürde inanılmaz bir sakinlikle , durulukla , sadelikle oynarken aslında derinlerde yaşadığı fırtınaları , karmaşayı , sessiz haykırışlarını da çaktırmadan , konuşmadan yavaş yavaş vermesini iyi biliyor . Bir gün içinde yaşattığı karakterini , bozmadan , aynı derinlikle , aynı kalitede sunuyor Firth . Orta yaşın biraz altındaki kadınların hayallerini süsleyen İngiliz filmlerinin romantik erkeği statüsüne erişebilmek için Hugh Grant'i egale ettiğinde , romantik / komedilerden ziyade oyunculuğunu konuşturabileceği , kendisine daha geniş alan , daha geniş karakterler sunan filmlerde oynaması gerektiğini ilk etapta ne kendisi ne de menajeri fark edemedi sanırım . Böyle bir potansiyelin bunca zaman çarçur edilmemesi gerektiğinde herkes hemfikirdir herhalde.George'a en dibe vurduğu anda bir umut veren , geçmişini , bugününü ve geleceğini değerlendirmesini sağlayan genç öğrencisi rolünde genel olarak "" Skins "" dizisiyle tanınan Nicholas Hoult , açıkçası hiç de fena destek olmuyor Firth'e . Ölen sevgilisi Jim rolünde Matthew Goode'un da aşklarının inandırıcılığına olan katkısı yadsınamaz . İkisi arasındaki uyumu gördüğümüz flashback'lerden sonra neden George'un arkasından böyle sessiz ve derin bir ağıt yaktığını daha iyi anlıyoruz . Ancak filmin tek "" yarım kalan aşk "" öyküsü onlarınki değil . Eşcinsel temalı aşk hikâyelerinin hepsinin bir yerine kalbi kırık bir kadın hikâyesi de siniyor sanki . Her ne kadar çok iyi incelendiğini düşünmesem de Ferzan Özpetek'in son filmi "" Serseri Mayınlar "" da da gay olduğunu bilmesine rağmen umutsuz bir aşk besleyen Alba'nın öyküsüyle "" Tek Başına Bir Adam "" ın Charley'si arasında rahatlıkla benzerlik kurmak mümkün . Fakat Isherwood ve Ford'un derinlikli kalemleri ve Julianne Moore'un tüm umutsuzluğu , çaresizliği , yalnızlığına rağmen gözümüzde asla küçülmesine izin vermediği "" ince "" performansı sayesinde Charley , Özpetek'in karakterinin çok ötesinde , çok boyutlu bir karaktere dönüşüyor . Yine de ufak bir olumsuz detay olarak , bu bir sosyal sorumluluk projesi ya da Amerikan toplumunda cinselliği irdeleyen bir yapım değil en nihayetinde ancak 50 - 60 ' ların tutucu ve gergin Amerika'sında geçen bir öyküde eşcinselliğin toplumda görünürlüğüne / görünmezliğine dair biraz daha fazla detay bulacağımı umuyordum ben sanki . Ama Ford'un derdi eşcinselliğin toplum nezdinde algılanışı biçimi değil de aşkın cinsiyetsizliğine , yaşama ve ölüme dair bir şeyler söylemek olduğu için ufak eleştirimin çok da kayda değer bir yanı yok esasen . Onu da ziyadesiyle başarıyor zaten . İlk çalışması kusursuz değil Tom Ford'un elbette , belki yer yer fazlasıyla stilize olması hakkında birkaç kelam edilebilir ama şu bir gerçek ki ; yaşamla ölüm arasındaki ince çizgiyi ancak bir tasarımcı bu kadar güzel görselleştirebilirdi . Gucci'yi kurtardı , dünya markası oldu , uyarladığı romanın hakkını fazlasıyla vererek leziz bir ilk film çekti . İnsan sormadan edemiyor daha ne yapacak acaba diye . . ."
7,"Küçük Cadı Kiki , birçok kişi tarafından Hayao Miyazaki'nin geri planda kalmış filmlerinden biri olarak değerlendiriliyor . Bu konuda söyleyecek fazla sözüm yok . Çünkü bugüne kadar izlediklerim arasında bana en çok hitap eden ve en iyi gelen Miyazaki filmi Küçük Cadı Kiki oldu . Benim kendi adıma yaptığım en iyi beş Miyazaki filmi listemde ikinci sırayı alan yapımın Komşum Totoro olması ise konu Miyazaki olunca beğenilerimin nasıl şekillendiğini hemen açık ediyor aslında . Benim gönlümü fethedenler karakterlerinin sevimliliğiyle ön plana çıkan , daha çocuksu , daha hisli , öykü açısından daha az katmanlı olanlar . Bu yüzden de Küçük Cadı Kiki'nin tam anlamıyla benim için yaratılmış bir Miyazaki filmi olduğunu söylemem mümkün . Küçük Cadı Kiki , konusundan da anlaşılabileceği gibi genç bir kızın üstesinden gelmesi gereken bir olgunluk sınavını konu ediniyor . Kiki'nin kendi kendini tanıması ve hayatında kendisi için neyin önemli olduğunu fark etmesi ile sonuçlanan bu öykü , kendi olgunluk sınavınızı vermek üzereyken izlediğinizde aklınızı başınızdan alabilecek cinsten . İlk bakışta bir çocuk filmi izlenimi veren bu hikayenin altında öyle etkili bir anlam var ki , Kiki'nin hikayesi siz farkına bile varmadan düşünce yapınızı değiştirebilir . Enerjisini olduğu gibi seyredenlere geçirebilen ve sinema tarihinde bugüne kadar karşılaştığımız en başarılı çizilmiş karakterlerden biri olan Kiki ile bir kere karşılaştığınızda onu unutmanız bana kalırsa olanaksız . Filmlerine konu ettiği karakterleri gerçek hayatta tanıştığı insanlardan esinlenerek yaratan Miyazaki , gözlem yeteneği olağanüstü gelişmiş bir isim . Bu kabiliyeti sayesinde , film boyunca Kiki'nin karakterini üzerinde ince ince çalışarak çıplak elleriyle örmüş sanki . Ailesinden ayrıldıktan sonra 13 yaşında bir genç kızın çoğunlukla tercih etmeyeceği biçimde siyahlara bürünen Kiki'nin öykünün içine yedirilen her sözü , her hareketi , her bakışı onu biraz daha güçlü , biraz daha sevilesi bir karakter haline getiriyor . Böylelikle aşama aşama filmin tamamına yayılan Kiki'nin olgunlaşma hikayesi , öykünün içine yedirilen her küçük ayrıntıyla biraz daha fazla anlam kazanıyor . Filmin bir sahnesinde , Kiki'nin elindeki market poşetleriyle vitrin camını süsleyen bir çift kırmızı ayakkabıya bakışı , öykünün gidişatını değiştirecek , tetikleyici bir güce sahip olmayan bir ayrıntı belki . Ancak o bakış , Miyazaki'nin karakter yaratmaktaki ustalığını , tek bir dokunuşla dile getirdiği öykülerin anlamını nasıl besleyip , seyredenlerin kalbine nasıl dokunduğunu kanıtlıyor ve işte bu tip küçük ayrıntılar , Küçük Cadı Kiki'yi Miyazaki'nin gözlem yeteneğini en başarılı ortaya koyduğu filmlerden biri yapıyor . Konu karakterlerden açılmışken Kiki'nin küçük kedisi Jiji'den bahsetmeden geçmek olmaz . Kiki'ye yolculuğu boyunca eşlik eden Jiji , söylediği sözlerle ve verdiği tepkilerle tam anlamıyla Coen Kardeşler'in kara komedilerinden fırlamış gibi . Hemen hemen her esprisinin altında iğneleyici bir anlam yatan , bir duruşu , bir bakışıyla dahi komik olabilen bu mızmız kedi , filmi eğlenceli yapan en önemli faktörler arasında yer alıyor . Kiki ile aralarında oldukça eğlenceli ve sürükleyici bir dinamik bulunduğunu da eklemek gerek . Tıpkı Kiki'nin uçma kabiliyeti gibi , gerçek hayatta karşılaştığı hikayeleri hayal gücünün filtresinden geçirerek olağanüstü öykülere dönüştürmek de , Miyazaki'ye bahşedilmiş bir yetenek . Dünya üzerindeki her insanın içinde gizli böyle bir kabiliyeti var . Şanslı olanlar içlerinde gizli olan bu yeteneği keşfedip , onu bir mesleğe çevirebiliyorlar . Kiki'nin uçma kabiliyeti , onu nasıl bir evlere servis şirketi kurmaya itiyorsa , dünyanın farklı yerinde birçok farklı insan özel yetenekleri sayesinde geçimlerini sağlıyorlar . Ancak size özel olan bu yeteneği bir geçim kaynağı haline getirdiğinizde , zaman zaman işin eğlencesi kaçabiliyor . Yeteneğinizi kullanmak sizin için bir eğlenceden , bir zevkten çok , hayatta kalabilmek için icra etmeye devam etmeniz gereken bir zorunluluk , keyifsiz bir iş haline dönüşebiliyor . İşte Kiki'nin hikayesi bize hayatın her alanında karşılaştığımız bu bunaltıcı çelişkiden nasıl kurtulacağımız konusunda yol gösteriyor . Küçük Cadı Kiki , Miyazaki'nin özgün yeteneği yardımıyla içerisinde barındırdığı fantastik öğeleri , gerçek hayatta karşılaştığımız problemlerin birer yansıması olarak kullanan son derece başarılı bir yapım . Başarılı ve etkileyici olmasının yanı sıra ciddi anlamda aydınlanmamızı sağlayan bu film , oldukça verimli geçen iki saatlik bir terapi tadında ."
5,"İşte size basit bir deney : Bir Playboy dergisi ile bir Car & Driver dergisi alın . İki dergiyi de önünüze koyun . Eğer Car & Driver dergisi beyninizin aynı noktasını Playboy'un becerebildiğinden daha fazla uyandırıyorsa Hızlı ve Öfkeli 4 , tam size göre demektir . Arabalara en basitinden bir taşıtım aracı olarak bakan geri kalan seyircinin zamanını harcamaması tavsiye edilir.Pekala , ilk bakışta 2001 yılından beri finansal bakımdan başarılı dört film çıkarmayı başarmış bu seriyi playboy ile karşılaştırmak , otomotiv pornosu damgasını yapıştırmak kaba ve haksız bir benzetme gibi gelebilir . Fakat işin ucunda bir gerçek var ki , o da filmin yapımcılarının da nasıl bir ürün ortaya çıkardıklarının farkında olmaları . Serinin dördüncü bölümü ilk üç filmin araya sıkıştırmaya çalıştığı konu ve senaryo gibi gereksizlikleri bir kenara atıyor ve arabaları uzun , seksi çekimlerle gösterdikten sonra türlü mekanlarda bitmek bilmeyen yarışlar sunuyor . Bunun üzerine bol bol kas gösterisi , zorlama kavga sahnesi ve daha da zorlama lezbiyen öpüşmeler sunuyor . Filmin pazarlama mekanizması erkek seyirciyi hedefine o kadar alıyor ki , filmin pelikül yerine testosterona basıldığını oğrensem şaşırmam.Aslında ortada bir konu var gibi . Hatırladığım kadarıyla aktarmaya çalışayım : İlk filmden beri kanundan kaçmakta olan yasadışı yarışçı Dom Toretto ( Vin Diesel ) , çetesinin önemli bir üyesinin öldürüldüğünü öğrendikten sonra evi olan Los Angeles'a dönmeye ve arkadaşının katilini bulmaya karar verir . Bu arada ilk filmde Dom'un kaçmasına izin veren dedektif Brian O'Conner ( Paul Walker ) , efsanevi bir uyuşturucu baronunu alaşağı etmeyi planlıyordur . Zaman ilerledikçe Dom ve Brian , aynı hedefin peşinden gittiklerinin farkına varırlar.Tabii ki seksenli yıllardan çıkma her polisiye intikam filminin baştacı olan bu klişe konunun var olmasındaki tek amaç , bir uzun yarış sahnesinden diğerine atlarken arada gözlerimizi dinlendirmemize olanak kılmak . Aslında kimsenin umru değil senaryo . Asıl amaç ilk filmin tıpatıp aynısını ekrana aktarıp kolaydan parayı koparmak . Bu amaç ilk filme kıyasla sadece iki adet "" The "" kelimesini aradan çıkaran orjinal isminden bile bariz . Türkçe ismi en azından sonuna "" 4 "" koymayı akıl etmiş.Tamam senaryoyu umursamıyoruz , peki yarış sahneleri nasıl ? Açıkcası filmi açan petrol kamyonu takibi hiç fena değil . Ardından gelen yarış sahnesi ise Need for Speed tarzı yarış oyunlarını o kadar hatırlattı ki , sanki Playstation'una yapışmış on yaşında bir çocuğa bakıcılık yapıyoruz ve velet bir kere oynamak için bile kontrolü vermeyi reddediyor . Hatta bu tür oyunların baştacı köşede görünen bilgisayar destekli GPS bile var filmde . Artık ne desem azdır . Ta sekiz sene önce ilk film ile yıldızları parlayan Vin Diesel , Paul Walker , Michelle Rodriguez ve Jordana Brewster ( Kim ? ) , finansal bakımdan elle tutulur başka bir seriyi kapamayıp mega star hayalleri sönünce son şans olarak Hızlı ve Öfkeli'ye geri dönüyorlar . Vin Diesel'ın güneş gözlüklerinin ardından cool pozlar vermekten ileriye gidemeyen oyunculuğu ile Paul Walker'ın efor sarfetmeden abartı bir performans sergilemeyi becerdiği oyunculuğu iki yıldızın da geride bırakmaya uğraştığı eski işlerine geri dönmeleri yüzünden hissettikleri depresyona ayna tutuyor . Filmin yönetimi hakkında bir iyi , bir kötü haberim var : İyi haber , Hızlı ve Öfkeli 4 ' ün yönetmeni 2002 yılının en başarılı bağımsız filmlerinden Better Luck Tomorrow'u yönetmiş Justin Lin . Kötü haber , Hızlı ve Ökeli 4 ' ün yönetmeni Annapolis ve Hızlı ve Öfkeli 3 gibi son yılların en çok dalga geçilen iki filmini de yönetmiş Justin Lin . Better Luck Tomorrow vizyona girdiğinde Justin Lin'in filmi kendi finanse ettiği için milyonlarca dolarlık borca girdiği haberleri yayılmıştı . Lin , neredeyse sekiz yıl sonra halen bu borçları ödeyememiş herhalde ki halen önüne hangi film atılırsa yönetiyor . Hızlı ve Öfkeli 4 ' ün sonuna bakılırsa Hızlı ve Öfkeli 5 ' i yönetmesi beklenir.Araba hayranları tarafından ani bir suikaste kurban gitmeden yazıyı burada bitirmem iyi fikir gibi . Fakat adil olalım , bu eleştiri boyunca bir kere bile filmde görünen alabaların kalitesini ti'ye aldım mı ? Karanlık bir sokakta karşıdan karşıya geçerken Mustang V6 ' nızla beni ezmeden önce bu sorunun cevabı aklınıza gelir umarım ."
3,"Gerek söyledikleriyle , gerek çektikleriyle , sinemayla ilgili ya da sinemadan bağımsız yaptığı çoğu hareketiyle infial yaratıp sinema sahnesinin spot ışıkları altındaki bir köşesinde kendine yer edinen bir yönetmen Lars von Trier . Kimilerine göre kadınlara acı çektirmekten hoşlanan ( bu bizzat kendi söylemidir aslında ) bir kadın düşmanı , kimilerine göre Hitler'i anlayan ve Nazi estetiğinden hoşlanan ( şaşırmayın bunlar da kendi sözleri ) ve faşizan eğilimleri olan bir anti - kahraman , kimilerine göre ise gelmiş geçmiş en iyi yönetmenlerden biri . Aslında bu farklı görüşleri belli oranlarda kombine edip kişisel bir Trier portresine ulaşmak belki de en doğrusu . . . Trier , sinemayı başka bir şeye dönüştürmeye kalkıştığı ve kimilerince başarılı olduğu Dogville ile Manderlay ( Manderlay ) ve Hıristiyan mitolojisine balta vurduğu Deccal ( Antichrist ) ' ın ardından beklenmedik bir kariyer sapmasıyla 1995 ' de manifestosunu kendi elleriyle yazdığı dogma akımına ait bir filmle geri dönüyor . Tıpkı Deccal'de olduğu gibi süper ağır çekim kameralar kullanılarak çekilmiş bir açılış sekansıyla açılan film , bu sekansın ardından safkan bir dogma filmi olarak hikayesini anlatmaya başlıyor . Melankoli ( Melancholia ) , Trier'in 90 ' larda çektiği filmleri karşı konulmaz bir biçimde anımsatarak sürekli farklı şeyler deneyip kendini yenilemeye çabalayan bir yönetmenin ani geri dönüşünü henüz baştan sorgulatıyor.Kıyamet senaryolarının Roland Emmerich'in de vasıfsız ancak yoğun katkılarıyla nicelik olarak gözle görülür bir biçimde artış gösterdiği bu dönemde kendimizi bu kez Trier'in gerçeklik dozunu benzer örneklere nazaran arttırdığı kıyamet öncesi dünyada buluyoruz . Evlilik arifesindeki depresif Justine ( Kirsten Dunst ) ve kardeşine nazaran daha sıradan denilebilecek bir kişiliğe sahip olan Claire ( Charlotte Gainsbourg ) üzerinden akan hikaye Melankolia adlı bir gezegenin yörüngeden çıkıp dünyaya doğru yola çıkmasıyla işin hem toplumsal hem de kişisel olarak yaşanan "" felaket "" boyutunu bünyesine katıyor.Trier , filmini bir felaket filmine uygun olan , kasvetli ve ağır bir atmosferle kotarıyor ve son derece geveze bir film çekmeye kalkışıyor . Karakterler yılmadan , usanmadan "" dogma "" akımına ait karakterler olduklarını bir an bile unutmadan , sürekli konuşuyorlar . Filmin bütün kasvetinin ve felaket öncesi halinin yanında bu bayağı gevezelik bazı sahnelerin önemini ya da başka bir deyişle önemsizliğini sorgulatıyor . Hatta gereğinden fazla uzayan , karakterler hakkında yalnızca anlık ipuçları veren ve asıl meseleden oldukça kopuk olan düğün sahnesi , birçok sinemaseverin sinema salonundaki felaketi olabilir . Filmine "" Melankoli "" ismini verip bu ismi bir gezegen adı olmaktan daha öteye taşımaya , hatta bu ifadeyi filmin tüm duygusal tarafını edinmeye çalıştığı bir "" depresyon hırkası "" haline getirmeye çalışan Trier , yüz dakika boyunca karakterleriyle duygusal bir bağ kurabilmemizi sağlamak adına hiçbir girişimde bulunmuyor . Aniden tuhaflaşan ve bence filmin gerçekçiliğini sekteye uğratan Justine karakterinin tavırlarını anlamlandırabilmek ve ona ayak uydurabilmek büyük bir çaba gerektiriyor . Trier'in eğreti duran yöntemlerle derinleştirmeye çalıştığı karakterleri de , dakikalar geçtikçe daha da sönük kalmaya başlıyorlar . Kirsten Dunst'ın bu düz performansıyla Cannes'dan ödülle dönmesi ise ancak Cannes jürisinin devasa bir dalgınlığıyla açıklanabilir . Kiefer Sutherland , Udo Kier ve John Hurt gibi oyuncular da sanki film setinin civarlarından geçerken uğramış gibi oynadıkları rollerde Trier'in tercihleri yüzünden iyi bir yan karakter portresi çizmeyi başaramıyorlar . "" Melankoli "" nin "" kıyamet "" mefhumunu gerçekten hissettirmeyi ve çaresiz bekleyişi kendi başına bir gerilim unsuru haline getirmeyi başaran son yirmi dakikası dışında neredeyse övülecek hiçbir tarafı yok . Trier , işin psikolojik boyutunu başarılı bir şekilde yansıtamayarak filminin asıl iddialı yönünü layığıyla beyazperdeye aktaramamış . Bu da ortaya , birkaç anı ve son yirmi dakikası dışında eksik , boş ve Trier'in filmografisinde özel bir yeri olmayacak bir film çıkarmış.kaankarsan @ gmail.com twitter.com / kkarsan"
7,""" Edebiyatta klasikler vardır . Herkesin bildiği hatta bilmesi , okuması gereken romanlardır bunlar . Bugün şehirlerarası otobüs yolculuklarında , mola yerlerinde karşımıza çıkan "" 50 Soruda Nasıl Başarılı Olunur "" veya "" Mutluluğun Sırları "" gibi isimleri olan kitapları alma ihtiyacı duyan insanlar eğer geçmişte yeterince Tolstoy , Balzac , Dumas veya Stevenson okumuş olsalardı inanın söz konusu kitapların satıldığı standların önünde bir kaç saniyeden fazla durmazlardı . Hayata ve insanlığa ait bazı kurallar , gerçekler bu eserlerden öğrenilir . Zaten bu sebeple klasiktirler . Çocukluğunun son zamanlarında veya ilk gençlik yıllarında Robin Hood veya Pardayanlar okuyan bir insanın hayattan beklentileri , dünyaya bakışı başka hiç bir yaşta , hiç bir koşulun gerçekleştiremeyeceği bir biçimde şekillenir . "" Yukarıda geçen satırları geçen sene vizyona giren Define Gezegeni isimli filmin girişinde kullanmış ve konuyu ünlü Define Adası romanına bağlamıştık . Şimdi yine kullanmamızın sebebi ise Define Adası kadar önemli diğer bir klasiğin filminin bugünlerde vizyona girmesi . Söz konusu kitap çocuk edebiyatının vageçilmez klasiklerinden biri : Peter Pan . J.M Barrie tarafından 20 . yüzyıl başlarında İngiltere'de kaleme alınan bu roman yıllardan beri öyküsüyle bütün çocukları etkilemeye devam ediyor . Belki bugün Harry Potter tahtını sallıyor gibi görünebilir Peter Pan'ın ancak edebiyat tarihine gelecekten atacağımız objektif bir bakış , Peter Pan karakterinin önemi ortaya çıkacak belki de diye düşünüyorum . Aslında Peter Pan'ın öyküsü çoğunuz için tanıdık : Wendy Darling İngiltere'de orta halli bir ailenin kızıdır . Kendisinden yaşca küçük iki erkek kardeşi John ve Micahel ile mutlu bir çocukluk geçirmektedir . Fakat ailesi artık onun büyümeye başladığını düşünmeye başlar . Büyümek , bir şirkette çalışmaya başlamak , evlenmek gibi kavramlar kendisini korkutmaya başlamışken bir gece odasına gizlice giren Peter Pan ile tanışır . Peter kendisiyle aynı yaşlarda bir oğlan çocuğudur fakat bir farkı vardır , yaşı hep aynı kalmaktadır Peter'in . Wendy ve kardeşleri Peter Pan ile Varolmayan Ülke'ye ( Neverland ) uçarlar . Orada onları o güne kadar sadece ismini duydukları korkunç korsan Kaptan Kanca ve Neverland'deki diğer çocuklarla yaşayacakları fantastik bir serüven beklemektedir . J.M Barrie'nin bu klasik öyküsü farklı yönetmenlerce sinemaya ya da televizyona uyarlandı . Bugüne kadar en dikkat çekeni şüphesiz Steven Spielberg'ün Kanca'sı idi . Kanca için aslında serbest uyarlama demek daha yerinde olur . Çünkü Spielberg kitaptaki karakterlerden yola çıkan yeni bir öykü yaratmış ; bu yapılırken de eserin ruhuna sadık kalarak epeyce başarılı bir iş çıkarmıştı . Sarsılmaz bir özgüvene sahip yönetmeninin yanısıra Dustin Hoffman , Robin Williams ve Julia Roberts gibi başarılı oyunculara sahip olan film yönetmenin sıkı takipçileri ve Peter mitolojisinin koyu hayranları tarafından da tam not almıştı . Fakat gişede ve eleştirmenler arasında hak ettiği ilgi bulamadığını söylemeden geçmek olmaz . Bunun bir nedeni belki de filmin çocuk ruhuna hitap etmesi olabilir . Fakat bizce asıl sorun filmin birincisi olmayan bir devam filmi kıvamında oluşuydu . Kanca , Peter Pan hikayesine bir "" sequel "" idi ama bir Peter Pan filminin devamı da sayılmazdı . Böyle olunca da seyirci filmin içine giremedi ve eleştirmenler de eleşitirecek bir Spielberg filmi bulmuş olmanın tarifsiz mutluluğuyla saldırıya geçtiler . Yine de Kanca bir çoklarının gözünde kült statüsüne yükseldi . Aslında Kanca'nın üzerine yeni bir Peter Pan macerası için erkendi ama düşünüldüğü zaman da sinema tarihinde öyküyü hakkını vererek anlatan bir film de yakın zaman çekilmemişti . En İyi Arkadaşım Evleniyor filminin yönetmeni olarak hatırladığımız P.J Hogan'ın yönettiği bu son model Peter Pan ise bir çok açıdan beklentileri karşılıyor . Roman hemen hemen eksiksiz aktarılmış denebilir . Görüntülerdeki masalsılık ise küçük yaştaki seyircileri oldukca etkileyebilecek düzeyde . Fakat ne yalan söyleyelim aklımız sürekli olarak Spielberg'un Kanca'sına gidiyor . Bunun sebebi belki de Steven amcamızın filmine kalbini koyması , P.J Hogan'ın ise sadece iyi bir Hollywood filmi yapmayı yeterli görmüş olması belki de . Peter Pan , sanki Harry Potter filmleriyle ortak bir kitleyi etkilemek için çekilmiş hissi veriyor ilk başta . Konu geliştikce bu histen kurtuluyorsunuz ama bu sefer de Peter ve Wendy arasındaki elektrik dikkati fazlasıyla çekiyor ve hikayenin özünü algılamak zorlaşıyor . Bu arada "" hikayenin özü ya da ruhu ne peki "" diye sorabilirsiniz . Barrie'nin kitabını muhafazakar aile değerlerine bir başkaldırı olarak indirgemek yanıltıcız olmaz sanki . Çocuk dünyasının saflığı , genelgeçer kuralların ne kadar sıkıcı olduğu , ne kadar sevimsiz bir dünyada yaşadığımız ve de bizden sonrakileri de bu çirkinliklere nasıl adapte etmeye çalıştığımız konusunun üzerine kuruludur kitap . Peter Pan'in zamanın İngiltere'sinde ve şimdinin global dünyasında hala etkili bir hikaye olması aslında çocukların ya da çocuk ruhluların hiç büyümek istememelerinin bir çığlığı olmasından ileri gelmektedir . Filme dönersek , dediğimiz gibi teknik açıdan kusursuz . Hikaye eksiksiz aktarılmış ama gişe uğruna bazı noktalarla da fazla uğraşılmış gibi . Peter Pan'i oynayan Jeremy Sumpter hem yakışıklı bir çocuk oluşuyla hem de karakterine yakışan hırçın tavırlarıyla rolüne çok iyi oturmuş . Wendy'i canlandıran Rachel Hurd Wood ve diğer çocuk oyuncular da çok başarılı . Fakat filmin Jeremy Sumpter'ın yanısıra öne çıkan ismi Jason Isaacs olmuş . Hem Kaptan Kanca'yı hem de Wendy'nin babasını oynayan Isaacs her iki rolde de çok başarılı olurken karizmasıyla Peter Pan'e karşı filmi dengeleyen unsur olmuş . Kitapta ve Spielberg'un filminde sevimsiz bir karakter olarak yansıtılan Kanca , Jason Isaacs'ın elinde karizmatik ve çekici bir karaktere dönüşmüş . Peter Pan herkesin sevebileceği bir film değil . Ciddi takılmayı marifet zanneden , "" kaybeden "" edebiyatına düşkün 90 ' lar kuşağı bence uzak dursunlar bu filmden . Fakat yaşamayı seven ve içindeki çocuktan vazgeçmeyenler bu hikayeye - özellikle de bugüne kadar yabancı kaldılarsa - bu fırsatı kaçırmasınlar . Rüyalarında korsanlarla düşüp kalkdıklarına pişman olmayacaklardır ."
4,"Bahçelere yerleştirilen cüce biblolarına , Avrupa ülkelerinde yaygın olarak rastlanıyor sanırım . Bizim kentleşme biçimimiz farklı olduğundan , ancak gurbetteki yakınlarımız veya bazı filmler sayesinde tanıyoruz bu dekoratif alışkanlığı . The Full Monty'den Amelie'ye kadar çeşitli filmlerde karşımıza çıktılar örneğin . Sevimli Cüceler Cino ve Jülyet ( Gnomeo and Juliet ) filminde de sanırım ilk kez kişileştiriliyorlar . Porselen cüce bibloların , plastik flamingoların , farklı materyallerden süs eşyalarının ve heykellerin dünyasında geçen bir öykü izliyoruz . Romeo ve Juliet'in konusunu bilirsiniz . İki düşman aile vardır : Montague ve Capulet aileleri . Bunların çocukları birbirine aşık olur ama aradaki kan davası yüzünden biraraya gelemezler . İngiliz kumaşından bu animasyonda ise iki düşman komşu var : Bayan Montague ve Bay Capulet adlı iki huysuz ihtiyar . Dolayısıyla onların bahçelerindeki cüce bibloları da birbirine düşman.Orijinal bir öykü değil . Shakespeare'in eseri bütün kaba hatlarıyla alınmış , kilit noktaları bir şekilde tekrarlanmış , cüce bibloların insanlardan gizli bir hayat sürdüğü bu dünyaya uyarlanmış ve üstüne yine hiçbiri şaşırtıcı olmayan espriler eklenmiş.Doksanlardan itibaren iyice gelişen animasyon sektörü , özellikle Pixar gibi yapım şirketlerinin çıtayı yükseltmesiyle , çocuklar kadar , hatta bazen çocuklardan fazla yetişkinlere hitap eden filmler üretmeye başladı . Sevimli Cüceler Cino ve Jülyet o filmlerden biri sayılmaz . Yetişkinleri tavlamaya yönelik espriler de içeriyor tabii ; özellikle Cino / Gnomeo'nun Shakespeare heykeliyle öykünün nasıl biteceğine dair yaptığı muhabbet filmin en keyifli kısmı . Ancak her şeyin olabildiğince basitleştirilmesiyle , en klişe gagların ve görsel kodların kullanımıyla önce çocuklara hitap ediyor karşımızdaki film . Teknik açıdan da çok ince , detaylı bir iş sunmuyor.Yine de şu parantezi açmakta fayda var . Animasyon filmler artık o denli yetişkinlere de hitap eder hale geldi ki bazı örneklerden çocukların zevk alması zor olabiliyor . Pixar'ın başyapıtlarından Wall - E çocuklara hiç hitap etmemekle , hatta bunun için çaba bile göstermemekle eleştirilmişti zamanında mesela . Belki de bazen bir adım geriye atmak , tamamen ve sadece çocuklar için bir "" çizgi film "" yapmak doğru olandır . Michael Caine , Maggie Smith , James McAvoy ve Emily Blunt gibi farklı kuşaklardan önemli İngiliz aktörlerin seslendirmesiyle , şeker bir film sonuçta Sevimli Cüceler Cino ve Jülyet . Çocukların seveceği bir film . Bir de sürekli Elton John şarkıları dinlemek zorunluluğu olmasa.Twitter : aliercivan"
8,"Jean Jeunet’nin son filmi Kayıp Nişanlı , bir aktris ile yönetmen arasında doğabilecek ve bir filmden diğerine en saf doğallığında taşınabilecek kimyanın varlığının oldukça hoş bir ispatı . Audrey Tatou , günümüz Paris’inin insanlar için umut dolu , minimalist ama zengin bir dünyanın bakışları ile izleyiciyi sarmalayan Amelié karakterini bu film için adeta bir zaman yolculuğundan geçirterek , I.Dünya Savaşında bir sahil kasabasında yaşayan , aşkını tekrar bulmak için bildiğini okuyan Mathilde’sine dönüştürmüş . Jeunet ise Amélie’de kartonlaştırdığı Paris’i ve Paris’lileri , bu sefer o kadar geniş bir spektruma yaymışki , kendinizi büyük bir dünyanın ve hatta filmde anlatılan tarihin bir parçası gibi hissediyorsunuz . Bu filmde gözlerinizin kamaşmaması imkansız . Filmde adı geçen her karakterin dünyasına ufak bir dalış yapmadan bırakmıyor sizi Jeunet . Belki de bir roman uyarlaması olduğu için tüm karakterlerin iki boyutlu kağıt sayfalardan gözlerimizin önünde canlanışını sağlamak istemiş . Ya da epik bir filmin şahane bir görselliğe dayanabileceğini düşünerek Hollywood yönetmenlerine parmak ısıttıracak bir şölen hazırlamış . Ne olursa olsun , Jeunet Tim Burton’a büyük bir benzerlikte , gerek 1 . Dünya Savaşı gerçeklerini , gerekse iki genç arasında yaşanacak saf bir aşkın boyutlarını , bizim gördüklerimizin ötesinde bir dünyanın resmini yapmak için masallaştırmaktan korkmayan bir yönetmen . Masalsı anlatının potansiyelini Amelié’de hoş bir pozitivizm etrafında döndüren Jeunet , bu filmde bu anlatıyı o derece coşturuyor ki yorulmamak elde değil . Ama . . . Masal anlatmak , gerçekleri göstermemek değil Jeunet’nin filmlerinde , masallar insan doğasının karanlık sokaklarından geçerek boyut buluyor bu filmde de . Beş karakter , beşi de 1 . Dünya Savaşı’nın en kötü anlarını yaşadıktan sonra eve dönmek için ellerini vuran askerler . Savaşın acısı o kadar keskin veriliyor ki bu filmde , ümidin tükendiği bir ortam olduğunu anlayabilmek zor değil . Verilen ceza bu askerleri iki savaş hattının arasına atıyor . İşte bu noktada beş karakterin hayatı değişik kaynaklar aracılığı ile anlatılan eski ama bir o kadarda efsanevi bir masala dönüşüyor . Bir varmış bir yokmuş , iki savaş hattı arasında beş asker varmış , başlarına gelenleri kimse çözememiş . Askerlerden birisinin Mathilde’nin nişanlısı Manech olması masalın sonunu öğrenmemiz için filmin kovaladığı motivasyon . Mathilde masallarda prenslerini beklemekten vazgeçmeyen , etrafı denizle çevrili bir sarayın kulesindeki prenses gibi Manech’in yaşadığına dair umudunu kaybetmiyor . Her ikiside masalsı saflıklarında , onlara hem yardımcı olan iyi karakterler , hem de buluşmalarını engelleyen kötülükler boyu , bu traji - komik masalın en güzel yönünü temsil ediyorlar : aşk.Jeunet filmde adı geçen karakterleri bu masala dahil edebilmek için her birini normal olarak görülmenin dışına iten bir tuhaflık katmış . Masalsı dünyanın mükemmel olmayan bu karakterleri , kendilerine has farklılıkları ile fazla boyut kazandırılmadan bile hikaye üzerinde iz bırakabiliyorlar . Dijital teknolojiye bu filmde bolca başvurması ile eleştirilen Jeunet , yapay bir yoldan filmini geçirtiyor olabilir . Ancak dijital teknolojiyi hikayenin görsel gücü için bu kadar usta bir şekilde kullanan ve sinemanın görsel potansiyelinin teknoloji ile iç içe olabilirken doğal olabileceğini de gösteren bir yönetmen için her yol mübah olmalı . Hikayeyi anlatmanın kendisinin ön plana çıktığı bir film ile karşı karşıyayız . Bu Jeunet’nin bizlerle beraber oynadığı görsel bir oyun , oyuna dahil olabilmek için kendi kurallarınızı evde bırakmanız gerekiyor ."
7,"Sam Raimi'nin varlığı nedeniyle endişeli bir biçimde beklediğim "" Spider - Man "" vizyona bomba gibi girdi . ABD'de ilk gün , ilk hafta sonu ve ilk hafta hasılat rekorlarını kırdı . Film , yapımcılarını sevindirdiği kadar ABD'li birçok Örümcek Adam hayranının da beğenisini kazanmış görünüyor . Ancak yıllarca Örümcek Adam okumuş biri olarak söylemek zorundayım ki Sam Raimi , endişelerimi haklı çıkardı . Her ne kadar karakterlerin işlenişi açısından derli toplu olsa da Spider - Man , yönetmenin özellikle aksiyon sahnelerindeki yetersizliği , aceleye gelmiş görsel efektleri , akılda kalmayan orijinal müziği ve başarısız soundtrack kullanımı gibi nedenlerle , ikinci bir Batman fenomeni yaratmaktan çok uzakta . Oysa yaratmak zorundaydı ! Avrupa ve Asya'da çoğu kişinin çizgi romanından haberi bile olmadığı Batman , Tim Burton'ın sinema dili sayesinde kitlesel bir hayranlık uyandırmıştı . Raimi'nin beyazperde uyarlaması ise , hazırda milyonlarca seveni olmasına rağmen potansiyelini değerlendirememiş gibi görünüyor . Okuyanların iyi bildiği gibi , Peter Parker , ders dışında pek dikiş tutturamayan , gizlice sevdiği Mary Jane'e aşkını itiraf etmeye çekinen , kendine güvensiz bir tip . Dolayısıyla istikrarsız bakışlı Tobey Maguire , bu rol için biçilmiş kaftan . Onu stüdyoya kabul ettirmek için ısrar eden Raimi'nin hakkını burada yemeyelim . Bazılarının minimalist diye tanımlayarak bence görmezden geldiği yetersiz oyunculuğuna karşın Maguire , iyi iş çıkarmış . Masum bakışları ve aydınlık yüzü , sinema salonunu dolduran izleyicinin kafasında hazır olan Peter Parker portresi ile örtüşüyor . Dahası Maguire , Peter'ın özellikle sevimli yanını başarıyla ortaya çıkartarak filmin hemen başlarında seyircinin sevgisini kazanıyor . "" James Dean "" adlı TV filminde efsane oyuncuyu canlandırarak Altın Küre kazanan James Franco , Peter Parker rolünü alsa bu etkiyi yaratamazdı . ( Başrol için başvuran Franco , Parker'ın yakın arkadaşı Harry Osborn rolüyle yetinmek zorunda kalmış ) . Ancak Mary Jane rolü için Kirsten Dunst'ın doğru tercih olduğundan şüpheliyim . 20 yaşındaki oyuncu , kendi yaşındaki birini oynayabilmek için fazla olgun hatlara sahip . Böyle olunca Dunst , 28 yaşındaki Maguire'ın yanında ablası gibi duruyor . İkisi arasında , çizgi romandaki kimyadan eser yok . Ö.A . maceralarının belki de en zayıf yönü , karizmadan uzak Yeşil Cin , Doktor Ahtapot gibi kötü adamlarıdır . "" Yapay zeka "" sı çok kötü olan bu karakterler , genelde hep aynı şekilde hareket ederler : Ö.A'dan sıkı bir dayak yiyip "" yine görüşeceğiz "" diyerek kaçarlar . Tabii o kötü kahkahayı atmayı da ihmal etmezler . Yeşil Cin rolünde Hollywood'un kadrolu kötü adamı Willem Dafoe var . Dafoe , yıllardır hep kötü adamı oynamasına karşın bir kez daha inandırıcı . Özellikle , ayna kullanılarak çekilen sahnede , kişiliğinin çift yanını ortaya çıkarmadaki perfonmansı dikkatten kaçmamalı . Kaldı ki Raimi , bu tip sahneleri iyi çeken bir yönetmen . Ani kesmelerle seyirciyi koltuğundan zıplatma ustası olan Raimi , Yeşil Cin'in May Hala'yı ziyaret ettiği o ilginç sahnede ise , gerilimin dozunu böyle bir film için biraz kaçırmış gibi sanki . "" Bir aksiyonu iyi yapan kötü adamıdır "" deyişi her ne kadar doğru olsa da ; arada Ö.A . maceraları gibi istisnalar da çıkabiliyor . Spidey'in bu kadar tutmasının asıl nedeni kötü adamlarla yaptığı dövüşlerden çok , iki kimlikli olmanın yarattığı kah trajedik , kah trajikomik durumlar . Spidey , birçok maceranın gecesinde yastığa başını koyarken yaptıklarını sorgulayan , baloncuklarla yaratılan iç sesiyle psikolojisine tanık olduğumuz , bizim gibi "" normal "" bir insan aslında . Filmde ihmal edilen noktalardan biri de Yeşil Cin'in "" daha az çirkin hali "" Norman Osborn ile Peter Parker arasındaki "" baba - oğul "" iması . Bilimadamı olan Norman , Peter'ın hayalindeki baba figürüyle örtüşmesine karşın senarist David Koepp , ikisi arasındaki duygusal yakınlaşmaya mesafeli davranmayı tercih etmiş . Oysa Peter'ın kötü adam ile bu tür bir bağ kurmasının ilginç açılımları olabilirdi . Raimi ile işimiz daha bitmedi . Tim Burton'ın ilk iki Batman filminde , renkler üzerindeki hakimiyetiyle yarattığı çizgi roman estetiğini hatırlayalım . Ya da Wachowski biraderlerin Matrix'te yarattığı "" anime "" estetiğini . . Oysa Raimi herhangi bir filtre kullanmaya tenezzül bile etmemiş . Sadece Yeşil Cin'in balkondaki insanlara saldırıya geçtiği sahnede renk kullanımı var , ama o da fazla "" plastik "" olmuş . Parker'ın amcasının serseri tarafından vurulduğu ve etrafında insanların toplandığı sahne de çok kötü . Raimi bu sahneyi öylesine baştan savma çekmiş ki , cinayetin nerede işlendiğinden Parker'ın olay yerine gelişine kadar çok ciddi geometrik sorunlar var . Raimi filmde ilginç bir tercihte bulunarak , çizgi romandakinin aksine Örümcek Adam'ın , ağını vücudundan çıkarmasını istemiş . Peki , hiçbir tarafı açıkta bırakmayan kostümüne rağmen Spidey'in , hala nasıl kollarından ağ fırlatabildiğini sormazlar mı adama ? Herşeye karşın , çok daha kötü çizgi roman uyarlamaları ( Judge Dredd / 1995 ) izlediğimizi hesaba katarak , serinin 2004 ' te girecek ikinci filmine umutlu bakmak istiyorum . Çünkü karakterler artık yerine oturmuş olacak ve Parker'ın patronu J . Jonah Jameson karakterini daha fazla izleme şansı bulacağız ! Dünyanın en pahalı senaryo yazarı David Koepp ( Carlito's Way , Snake Eyes , Panic Room ) ' in filmin mesajı olarak altını ısrarla çizdiği "" Büyük güç , beraberinde büyük sorumluluk getirir "" sözüne gelince . Bunu , ABD yönetiminin 100 yıldır dünya genelinde sürdürdüğü jandarma politikalarını / kabadayılığını aklama savı olarak okumak gayet mümkün . Ama bu fantastik filmi madem sadece iyi yanlarıyla hatırlamak istiyoruz , ikincisine de umutla bakıyoruz , o zaman bu kadar "" küçük "" bir ayrıntıyı önemsemesek de olur , öyle değil mi ?"
6,"Devam filmleri sinema endüstrisine yön veren bir tür olma yönünde hızlı adımlarla ilerliyor . Genelde ilk filmlerin başarısını tekrar etme yönünde zayıf kalan devam filmleri , sinema izleyicilerinin mesafeli yaklaştığı bir alan olsa da , üzerinde durmaya değer yönleri de yok değil . Bu yönlerinden biraz bahsetmek gerekiyor çünkü Matrix ve Terminator gibi serilerin ardıl yapımlarının izleyicileri bıçak gibi ikiye bölmesinin buradan kaynaklandığını düşünüyorum . Bir devam filminin henüz karşımıza çıkmadan sırtımıza yüklediği en keyifli yük , kendisinden önceki filmleri izleme gerekliliğini dayatması . Bu ihtiyaç , Terminator gibi neredeyse 10 yılda bir insanın karşısına çıkan serilerde şüphesiz daha da zevkli oluyor . Her ne kadar en azından Yokedici ( serinin ilk filmi ) söz konusu olduğunda , daha önce defalarca izlemiş olsanız da bir kez daha izliyorsunuz . İşte bu deneyimin hemen üzerine yeni filmi izlemek doğal olarak daha doğru bir bakış açısı sağlıyor . O zaman filmi sadece başlı başına bir yapım olarak izleyip ilk filmin etkisini yaratmasını beklemiyorsunuz . Tam tersi ilk film ( ler ) deki öyküye ne katacağını ( ipin ucunu nereye götüreceğini ) merak ediyorsunuz . . . Yakın zamanda sinemalarda izlediğimiz ( hakkındaki çılgın tartışmaların yerini mevsim normallerine bıraktığı ) Matrix Reloaded'a sağlıklı bir şekilde yaklaşılamamasının nedenleri arasında da bunu görüyorum . Ki söz konusu bu seri olduğunda filmler birbirinin içine daha fazla gönülmüş durumda . Yani ilk filmi hafızanızın ilk sayfalarına alarak devam filmini izlerseniz ikincisini daha iyi değerlendirebilirsiniz . Hele bunu bir de Animatrix serisi ile desteklerseniz , kafanızı kurcalayan ( uykunuzu kaçıran ) nice sorunun cevabının neon neon parladığını göreceksiniz . Filmler arasındaki bağlantılara en az yaratıcıları kadar kafa yormak gerekiyor . Terminatör : Makinelerin Yükselişi'nin de önceki filmlerle nasıl ilişki kurduğunu , seriye ne kattığını düşünerek incelemeye başlayabiliriz . Öncelikle filmin aksiyon görevini başarıyla yerine getirdiğini ve bu anlamda öncülleriyle ortak bir payda da buluşmaktan kesinlikle geri kalmadığını belirtip bu yükten kurtulalım . Böylece aksiyon - bilim kurgu'nun ilk sıfatını atıp ikincisi ile daha yakından ilgilenebiliriz : Ben Bu Filmi Daha Önce Görmüştüm ! Terminatör serisinin her filmi karakterlerinin dağılmış , ezilmiş manzaralarıyla başlar . İkinci filmde bilmenin yükünü ve acısını çeken Sarah Connor'ın yerini oğlu alıyor . Kader , kıyamet , misyon mevzularının içinden çıkamadığı için motoruyla sonunu hazırlamaya çalışan oğul için ise annenin yerini alacak olan kişi , geleceğin askeri , sevimli bir veterinerdir . ( Tıpkı annem gibi ateş ediyorsunuz ! ) Az sonra tarih bir kez daha tekerrür edecek ve gökyüzünden iki büyük ışık kapsülü gelecektir . Gelecekteki savaş henüz şekillenemediği için ( insanların ve makinelerin gücü kafa kafaya eşit olabiir mi ? ) yapay zeka ulusu , T - X adında dişi bir cyborg'u öncekilerin misyonu ile , kararmak üzere olan geçmişe gönderir . Erkeklerin beceremediği iş için bu kez türünün dişi bir örneği seçilmiştir . Görevi gelecekteki savaşta etkili olacak olan John Connor'ı ve veteriner Kate Brewster'ı ( ve diğer askerleri ) yok etmektir . Diğer ışık çemberinden çıkan ise gençlerin koruyuculuğunu üstlenecek olan T - 800 ' dür . Bu ilişkinin doğuracağı kovalamaca filmin nerdeyse sonlarına kadar devam ederek önceki filmlerin yolunu izliyor . Fakat bu noktada üçüncü filmin mizah duygusu üzerinde özellikle durmak gerekiyor . Filmdeki bazı zorlu tekrarların izleyicide ben bunu daha önce görmüştüm ( hem de tam iki kez ! ) duygusu oluşturacağını bildikleri için , potansiyel bir mizahı kendileri üretmekten hiç rahatsız olmamışlar . Arnold'un meşhur kostümü için bir striptizcinin fetiş elbisisesini seçmesi , T - X'in meme büyütme atağı ve T - 800 ' ün "" temel psikoloji "" öğrenmeye başlaması gibi espriler , dozunda kullanıldığı için serinin unutulmaz replikleri arasındaki yerini alıyor . Ve fakat bu mizahı , filmin ( artık ) inceden kendisiyle eğlenmeye başladığı gibi de algılamamak gerekiyor . . ! Kader'e İnanır mısınız ? Terminatör serisini birbirine bağlayan , kimi zaman belirginleşip kimi zaman kaybolan ve tanımını daima erteleyen temalarından biri de kader'dir . Makinelerin geçmişe dönüp tarihi değiştirme çabaları daima insan dostu ( yeniden programlanmış ) cyborg'lar tarafından engellenir . Zaman zaman kişinin kendi kaderini oluşturabileceği gerçeğini ön plana çıkaran film , bir yandan da kaderin taşlarının yavaş yavaş yerine oturmasıyla da , aslından herşeyin olacağına varmakta olduğunu gözler önüne serer . İkinci filmden sonra artk kıyametin gerçekleşmeyeceğine , John Connor'ın da biz sıradan ölümlüler gibi ortalama bir yaşam süreceğine , önderlik mevzusunun rafa kalktığına inanmaya başlarız . Fakat üçüncü film Kıyamet Günü'nü "" gerçekten "" gözler önüne sererek , karanlık geleceğe de adım atıyor . Bu anlamda üç film boyunca izlediğimiz olayların geleceği hızlandırmaktan başka bir işe yaramadığını görürüz . John Connor vaktinden çok önce bir lider olacaktır , bu ise savaşın önceden tahmin edilemeyen bir seyir izleyeceğinin ipucunu verir . Yani tüm kahramanların kahve falı doğru çıkmıştır ama aslında kader diye bir şey yoktur . Makinelerin Yükselişi belki de serinin en ilginç filmi olacak olan dördüncü film için savaşın kapılarını henüz horozlar ötmeden açar . . . Kendini Koruyabilen Bir ÖnderTerminatör 3 ' ü önemli bir devam filmi yapan unsurların başında , ilk defa kahramanımızı kendi ayakları üzerinde dururken görmemize izin vermesi geliyor . Gelecekten gelen koruyucu melek ilk defa bu filmde devre dışı kalıyor . Makineleri kontrol etme gücü verilmiş T - X'in etkisi altına giren ve kendi içinde bir savaş yaşayan makine , yavaş yavaş John Connor'ın kendi gücünü keşfetmesiyle ikinci plana düşüyor . Bu ise makinelerin yükselişine paralel olarak , seçilmiş liderin de yükselerek kontrolü üstlenmesiyle noktalanacaktır . Yaşını ve yorgunluğunu makyajla bile gizleyemeyen Arnold'u seride son kez göreceğimizin bir ipucu olarak da kabul edebiliriz bunu . Çekileceğine kesin gözüyle baktığım ve oldukça merak ettiğim dördüncü filmin geleceğin dünyasında geçeceğini düşünürsek , yepyeni bir kadronun karşımıza çıkması kimseyi şaşırtmayacaktır . . . Ve Savaş ! Her Terminatör filmi çekildiği dönemin etkilerini ve sinema teknolojisini beyazperdeye taşır . Makinelerin Yükselişi , tüm bilgisayarları etkisi altına alan bir virüsü ve siberuzayda yayılan bir gücün tehdit edici unsurlarını konu ediniyor . Bu anlamda gerçekçi mekanlarda ve yollarda başlayan öykü , SkyNet'in dünyasına adım atmamızla birlikte , robotların dış dünyaya savaş açmaya başladığı bir gelecek atmosferine taşınıyor . Eski filmlerin senaryolarıyla uyumsuzlukları görmezden gelirsek , seri içindeki en büyük adımlardan birinin bu olduğunu kabul edebiliriz . Bu noktadan sonra ise bir sonraki filme dair olasılıklar üretmeye başlayabiliriz . Bilim kurgu sinemasının nerdeyse ( hatta tüm sinemanın mı desek ) Matrix'ler ile özdeşleştirildiği bir dönemde , eski ama sıkı bir serinin de böylece hakkını teslim etmiş oluruz . Bu iki bilim kurgu filminin kesiştiği noktalardan biri de , bir sonraki filmlerinin makineler ile insanlar arasında yaşanacak büyük bir savaşı konu edinmeleri olabilir . Ve fakat biri yakın bir zamanda karşımıza çıkacak , diğeri ise , eğer bir terslik olmazsa 2010 ' dan sonra seyircilerin huzuruna çıkabilir . Bu filmin 2020 ' lerde geçen bir teknolojik savaşı anlatabileceğini de düşünürsek ; sizin de kulağınıza hoş gelmez mi ?"
7,"21 . James Bond filmi Casino Royale , seriyi yeniden canlandıran ve tanımlayan film olarak görülüp büyük beğeni toplamıştı . Daniel Craig'i yeni 007 olarak çok beğenenler kadar ( aktör bu filmle İngiliz Akademi Ödülleri BAFTA'ya aday gösterilmişti ) , fazla kaba bulanlar da olmuştu ( aynı karikatür tiplemeyi on yıllardır izlemekten bıkmamış mıydı bu insanlar gerçekten ? ) . 22 . film Quantum of Solace'ın yönetmenliğini Düşler Ülkesi ( Finding Neverland ) , Lütfen Beni Öldürme ( Stranger than Fiction ) ve en son Uçurtma Avcısı ( The Kite Runner ) gibi filmlerin yönetmenliğini üstlenmiş olan Marc Forster'a veren yapımcılar , artık daha fazla ciddiye alınan bir aksiyon serisine devam etmek istediklerini belli ediyorlar.Tabii son yıllarda Jason Bourne serisi sayesinde aksiyon sineması da yepyeni bir tepe noktası kazandı . Daniel Craig tarafından canlandırılan Bond'un da benzer insani özellikler ve zaaflarla çizilmiş olması tesadüf değil . Geçtiğimiz filmde aşık olduğuna ve ihanete uğradığına şahit olduğumuz Bond , tam olarak Casino Royale'in kaldığı yerden devam eden bu yeni filmde , intikam hırsı ve öfkeyle donanmış . Karşısına çıkan herkesi öldürmekten çekinmiyor . İnsaniyetini yitirmiş bir bakıma . Bu da filme ismini veren Ian Fleming öyküsüyle örtüşüyor aslında.James Bond'un taraflarından biri olduğu diyalogdan ibaret bu öykü . İki kişi arasındaki ilişkilerde patlak veren çatışmalara çözüm bulmanın artık imkansız olduğu noktayı tanımlıyor . Bu nokta , taraflardan birinin içinde tek bir "" teselli kırıntısı "" bile kalmadığı nokta . İhanete uğradığını düşünen ve bu yüzden ne sevdiği kadını ne de kendini affetmeyi başaramayan Bond , işte bu noktaya ulaştığı için insanlığını kaybetmiş durumda . Ve insaniyetini geri kazanmak için ihtiyacı olan o teselli kırıntısını arıyor ; başkaları buna sadece intikam hırsı dese bile.Fakat bu dramatik çıkışı yeterince değerlendirmiyor Quantum of Solace ve sert bir aksiyon filmi malzemesinden fazlasına dönüştürmüyor . Bond'un , ilk filmde Eva Green tarafından canlandırılan Vesper'ın asıl aşkı olan adamı bulma çabaları , finalde aceleye getirilmiş bir sahnenin ötesinde işlenmiyor . Filmin özü ikinci plana atılıyor yani . Öne çıkan ise , geleceğin en kıymetli doğal kaynağı , yani su üzerine uluslararası entrikalar çevresinde bir macera oluyor.Şunu söylemeliyim ki , her ne kadar duygusal yoğunluğu açısından Casino Royale'in gerisinde kalsa da , Quantum of Solace yine çok sıkı bir aksiyon filmi . Evet , ciddi senaryo boşlukları var . Evet , düşen bir uçaktan atladıktan sonra yere çarpmanıza sadece saniyeler kala paraşütünüzü açarsanız hayatta kalmanız pek mümkün değildir . Ve evet , her beş - on dakikada bir mecburiymiş gibi yeni bir aksiyon sahnesi girmesi çok yorucu olabiliyor . Ama Marc Forster ve daimi görüntü yönetmeni Roberto Schaefer , son derece şık ve heyecan dozu yüksek bir aksiyon filmine imza atmışlar . Özellikle modern bir Tosca uyarlamasının sergilenmesi esnasında geçen tüm bir sekans , bir Bond filminde alışık olmadığımız ölçüde yaratıcı.Yeni esas Bond kızı Olga Kurylenko'nun pek zayıf kaldığı , korkutucu bakışlarıyla Mathieu Amalric'in karizmatik ama sanki yeterince değerlendirilememiş bir kötü karakter yarattığı , bütün bunlara karşı yine Judi Dench tarafından canlandırılan M . ' in bayağı yaşayan bir karaktere , hatta bir anne figürüne dönüştüğü Quantum of Solace , zımba gibi bir aksiyon filmi . Ve kim ne derse desin , Daniel Craig bu role feci halde yakışıyor ."
7,"Eğer bir filmin neredeyse bütününü tek bir karakterin gözünden izleyeceksek o karakterin hatırı sayılır bir performansla sunulması lazım . Ryan Reynolds'lu "" tabut "" filmi Toprak Altında , bu gerçeği bilerek hikayesine yaklaşıyordu . Danny Boyle'un Oscar şampiyonu Milyoner'den sonraki ilk projesi de bu gerçeği biliyor ve James Franco ile 2010 yılının en iyi erkek oyuncusunu ekrana aktarıyor . Bir filmin genel başarısında sadece başrol oyuncusundan bahsetmek biraz haksızlık gibi gelebilir ama tamamiyle Franco'nun performansına odaklandığımız bu tür bir hikayede bu özelliğin ön plana geçmemesi imkansız . Sonuçta 127 Saat'in gerçek bir olaydan uyarlanan senaryosu ve özellikle şok edici finali film hakkında azıcık araştırma yapmış olan veya Google'a "" Aron Ralston "" yazıp iki dakikasını ayıran herkezin baştan sona bileceği bir hikaye.Durum bu olduğunda finalini bilerek gidecek seyirciye bilet parası harcamaya değecek iki öğe varsa o da Danny Boyle'un kendine özgü kinetik ve yaşam dolu yönetimi ( Sonuçta bize Trainspotting'i sunmuş bir isimden bahsediyoruz ) ve Utah'nın kanyonlarında tek başına gezerken sağ kolu kocaman bir kaya parçası altında sıkışıp kalan maceraperest Ralston rolünde Franco'dur.Genelde bütün süresinin kendi suratına odaklandığı bir film , bir oyuncu için rüya gibidir . Fakat bu tür bir durumda insan egosunun kontrolü ele alıp gösterişçi bir tavır edinilmesi de muhtemel . İşte bu noktada Franco zor olanı başarıyor ve seyirciye sırıtmaktan kaçınan , gayet doğal bir performans sunuyor.Özellikle Ralston'un kendini kamerayla çektiği sekanslarda Franco parlıyor . Ralston'un günlerdir susuz ve yemeksiz kaya altında sıkışıp kalması yüzünden akli dengesini kaybetmesi daha gösterişçi bir oyunculuk sunabilirdi fakat karakterin doğal hafif ruhu ve karizması seyircinin kendisiyle daha kolay sempati duyabilmesini sağlıyor . Franco'nun kamerası önünde kendi kendine talk şov sunduğu sahne bile Oscar'ı hak ediyor.Sıra filmin şok edici ve şiddet dolu olması beklenen finaline gelmişken işte burada da Danny Boyle gibi usta bir yönetmen kendini konuşturabilmeyi başarıyor . Görsel sansasyonelizmden kaçınarak Ralston'un cesaret dolu seçimini çoğunlukla dahiyane ses efektleri ve hızlı montaj ile sunuyor Boyle . 127 Saat , benzeri görülmemiş bir şaheser değil belki ama Danny Boyle hayranları ve James Franco için izlenmeye kesinlikle değecek bir yapım.San Francisco'dan eleştiriler , haberler ve yorumlar okumak için bloguma üye olun:oktayegekozak.blogspot.comoktayegekozak @ hotmail.com"
5,"80 ’ ler çocuklarından olup da Sylvester Stallone’yi ve filmlerini sevmeyen var mıdır ? Hiç sanmıyorum . Gerçi sevabı kadar günahı da çoktur . “ Reagan günleri ” nde yükselen sağ görüşlerin aksiyon sinemasına en güçlü etkisi onun filmleri üzerinden olmuştu . Kenar mahalleli bir boksörün yükseliş hikayesi olan Rocky ve Vietnam artıklarının şiddet çığlığı olarak algılanan Rambo filmleri seriler devam ettikçe tam bir propaganda çöplüğü haline geldi . Neyse ki , çocuk kafasıyla alt metinden ziyade aksiyona odaklandığımızdan bünyede pek bir etkisi olmadı diyebilirim . Sly ilginç bir adam … Tıpkı Rocky gibi ne kadar yumruk yerse yesin yıkılmıyor ve bir şekilde geri dönüyor . 2006 ’ da yeni Rocky filminin gösterileceği duyurulduğu vakit bunun bir şaka olduğunu sandım ancak Rocky Balboa ile 80 ’ ler ruhunu da dirilten harika bir dönüş yaptı ve yeni projeleri için sonsuz bir kredi kazandı . Hemen ardından gelen şiddet dozu ‘ gore ’ seviyesine yükseltilmiş Rambo 4 ’ de hatırı sayılır gişe yapınca Sly’ın aklına eski ekibi toplama fikri geldi ve The Expendables ile bir ucu Schwarzenegger’li The Last Stand’a , diğer ucu da Bullet to the Head’e kadar uzanan bir eski usul aksiyon filmleri ağacı dikilmiş oldu . Kendi adıma bu duruma bir itirazım yok . Sly filmleri ile aramda gizli bir bağ var ve bu çılgın İtalyan’ı sinemada görmekten hoşlanıyorum ama yeni nesil seyirci bu işe ne der ? Bullet to the Head bir çizgi roman uyarlaması ve çizgi romanın abartılı şiddet ve umursamazlığını perdeye taşımayı amaçlıyor . Sly filmlerinde kahraman kadar kötü adam da önemlidir ve bu filmin kötü adamı geçtiğimiz yıl başarısız bir Conan yeniden çevriminde izlediğimiz Jason Momoa … Filmin yönetmeni ise kült film The Warriors’u yönetmiş , 80 ’ ler aksiyon sinemasının en büyük adamlarından Walter Hill . Film polislerden ölesiye nefret eden ve ustalık dönemini yaşayan bir kiralık katilin son işinde pisliğe bulaşmasıyla başlıyor , ortağının öldürülmesiyle filmin merkezinde bulunmayan bir intikam hikayesine de eklemlenerek devam ediyor . Sung Kang’ın oynadığı kanuna nizama aşırı bağlı polis dedektifi Taylor Kwon da bir şekilde bu cinayet sarmalına dahil oluyor ve film sert adamların envayi çeşit silahla birbirinin kafasını dağıttığı bir maceraya dönüşüyor . Finalde ise tam da 80 ’ lerde izlemekten bıktığımız türden bir metruk mekan aksiyonu var ! ( Hani şu terkedilmiş bir fabrikada herkesin birbirine ateş ettiği filmler yok mu ? ) Walter Hill yıllar önce çektiği ve çok ses getiren 48 Saat filmini yeniden çekmek ister gibi , tabii hali hazırda çizilmiş bir roman olan Bullet to the Head’ın izin verdiği ölçüde … Bir yere kadar da bunu başarıyor ancak filmin hiçbir anında Sly Stallone ile zoraki ortağı dedektif Kwon’u oynayan Sung Kang arasında bir Nick Nolte - Eddie Murphy kimyası oluşmuyor . Walter Hill’in farklı ırkları ( 48 Saat’te bir beyaz ile zenci , burada bir İtalyan ile Koreli ) karşılaştırıp bir kültür çatışması , dolayısıyla mizah yaratma çabası bu senaryonun duygusallığına ters ! Sly eskiyi anmayı sever , Jason Momoa seçimi de biraz bu yüzden … En az kendisi kadar sert ama çok daha genç bir kiralık katille kapışma isteği biraz da 1995 tarihli Assassins filmini hatırlatma çabası … Jason Momoa fiziksel özellikleriyle Antonio Banderas’a oldukça yakın bir aktör … Uzun lafın kısası ; Bullet to the Head , isminin hakkını veren bir film . Ben kaç kişinin kafasından zımbalandığını sayamadım bile ama bu kadar sert bir filmin sadece erkek seyircinin ilgisini çekeceğini tahmin etmek zor değil . Filme kadın figürü olarak yerleştirilen Sarah Shahi’nin ( Sly’ın kızını oynuyor ) varlığı oldukça yetersiz ve “ günü kurtaran kızı kapar ” klişesine de hizmet etmiyor . Büyük beklenti içinde olmadan , sert bir polisiye izlemek isterseniz zayıf ve tahmin edilebilir senaryosuna rağmen Bullet to the Head epey oyalayıcı bir seyirlik olacaktır ancak yıllar sonra hatırlayacağımız Sly filmlerinden biri değil . murattolga @ gmail.com"
6,"Son yıllarda sinemasını biçimlendiren öğelerden uzaklaşıp daha ' ödüllere yakın ' işlerle haşır neşir olan David Fincher , bu uğurda bir Facebook hikayesi bir de romantik - fantastik drama çekti . Her iki film de - özellikle Sosyal Ağ ( The Social Network ) - bazı zirve anları barındırıyordu ancak yönetmenin uzun sürede , kararlı bir şekilde çizdiği stiline uzak durdukları bir gerçekti . David Fincher da bu yoğun ' ödül için koşuşturma ' temposundan yorulmuş olacak ki Stieg Larsson'un çok satan romanı Ejderha Dövmeli Kız'ı sinemaya uyarlamaya karar verdi . Bu kararının geniş kitlelerce pek hoş karşılandığı söylenemez ; zira henüz iki sene önce çekilen Niels Arden Oplev imzalı Ejderha Dövmeli Kız ( Män som hatar kvinnor ) , gayet başarılı bulunmuş - ki bence ancak ' iyi bir TV filmi ' olarak tanımlanabilir - , tüm dünyada ve Amerika'da hatırı sayılır bir gişe başarısı elde etmişti . Peki Fincher'ın bu kararı iyi sonuç verdi mi ? Genel anlamda ' evet ' . Ama yine de bazı kararsızlıklarım var . . . Siyah bir yağ , devamlı biçim değiştiren insan suratları , çiçekler ve sürreal şekillerin cirit attığı , Led Zeppelin'den Immigrant Song'un elden geçirilmiş haliyle gerçek anlamını bulan muhteşem açılış jeneriği filmle ilgili beklentilerinizi arttırıyor . Şimdiden klasikler arasında olduğunu düşündüğüm ilk teaserından sonra filmin açılışında da böyle bir anla karşılaşmak , Fincher'ın daha sonraki aşamalarda işinin zorlaşacağının göstergesi . . . Filmin hikayesi iki ayrı koldan işliyor . Birinci hikayede idealist gazeteci Mikael Blomkvist'le tanışıyoruz . Blomkvist önemli bir sanayicinin yolsuzluk yaptığını düşünüyor ama bunu ispatlayamayınca suçlu duruma düşüyor . Artık ödemesi gereken bir tazminat ve temize çıkarmak zorunda olduğu bir adı var . Herşeyin kötü gittiği bu dönemde Henrik Vanger adlı güçlü bir iş adamı , kendisine reddedemeyeceği bir teklif sunuyor : ' 40 yıl önce öldürülen yeğenimin cinayetinin gizemini çöz , hem para , hem de seni yakan sanayicinin kirli çamaşırları senin olsun . . . ' Diğer tarafta ise romanın ve ilk filmin kült karakteri Lisbeth Salander var . Hayatı boyunca zihinsel ve bedensel her türlü şiddete maruz kalmış , kafası gidip gelen , bol dövmeli , piercingli , bol acılı ve yapayalnız . . . Kendisinden sorumlu olan devlet görevlisinin sapık cinsel fantezilerinin kurbanı olmaya devam ediyor , ancak bir yandan da güçlü bir karakter . Bir yandan hayatını sürdürebilmek için bilgisayar korsanlığı ana merkezli bir araştırma işi yapıyor . Onun da işvereni Henrik Vanger , araştırması istenen kişi ise Blomkvist . . . Gidişat belli . . . Bu ikili filmin ortalarına doğru bir araya gelecek , gizemi beraber çözecekler.Bu noktada filmle ilgili düşünceleri sıralamak için cevabını vermemiz gereken bir soru var : Bu film bir yeniden çevrim mi yoksa tamamen bağımsız bir yeniden uyarlama mı ? Ben karşımızdaki filmin bir yeniden uyarlama olduğunu düşünenlerdenim . Fincher'ın filmi ile Niels Arden Oplev'in ilk denemesinin arasındaki benzerliklerin , bazı ' kopyala , yapıştır ' gibi duran sahnelerin sebebinin ise yere göğe sığdırılamayan romanın yetersizliğinden kaynaklandığına inanıyorum . David Fincher film boyunca neredeyse herşeyi doğru yapmasına rağmen bu onu hikayenin akışı açısından öncülünün önüne geçiremiyor . Her iki yönetmen de Stieg Larsson'un romanına kendi bakış açılarıyla yaklaşıyor ama neredeyse aynı filmi yapıyorlar.Romanın / filmin merkezindeki gizemin ilgi çekici olduğunu söylemek güç . Buna neredeyse hiçbir sürprize yer vermemesi , çözüm aşamalarının bizlere bir "" slideshow "" gibi gösterilmesi eklenince sürükleyicilik iki ana karakter arasındaki çekime kalıyor . Vanger ailesinin bütün üyelerinin potansiyel katil olarak başladıkları filmde Blomkvist'in kedisinden daha az sahne almaları da ayrı bir maceranın konusu . Cansız ve mekanik olan hikayenin akılda kalıcı bir noktaya evrilmesi için filmin yaratıcılarının teknik kabiliyetleri ön plana çıkmalı ki bunu layıkıyla yapabilecek en iyi ekiplerden biriyle karşı karşıyayız.Günümüzde , çirkinliği ve şiddeti karikatürize etmeden sanat haline getiren sayılı isimden biri David Fincher . Ejderha Dövmeli Kız ( The Girl With The Dragon Tattoo ) ' da yine bunu yapıyor . Kamerasının hareketleri tedirgin ediyor , gerginlik bir iki küçük aksama dışında müthiş bir süreklilik gösteriyor . Yönetmenlik açısından herhangi bir ışık barındırmayan ilk uyarlama aklımıza gelince Fincher'ın filminin herşeyiyle ' daha fazla ' olduğunu söyleyebiliriz . Yine de böyle bir projeye el attığında bir çok stilize denemeyi de filmine yedireceğini düşündüğüm yönetmenin , gösterip geri çekilen performansıyla , kapı deliklerinden girip tüm mutfağı dolaşan performansı arasındaki fark ' o artık geri dönmeyecek ' hissiyatını yaşatıyor ki bu çok üzücü . . . Görüntü yönetmeni Jeff Cronenweth'in karlar altındaki İsveç'e yaklaşımı , Trent Reznor ve Atticus Ross'un neredeyse ambient'e varan derin müzik çalışması filmin değerini arttırırken , atmosfer yaratma konusunda Fincher'a önemli bir avantaj sağlıyorlar . Üzerinde durulması gereken diğer nokta ise işin oyunculuk tarafında . Elm Sokağında Kabus ( A Nightmare on Elm Street ) fiyaskosundan sonra Sosyal Ağ'da Mark Zuckerberg'i terkeden kız olarak karşımıza çıkan Rooney Mara'nın , verilen zor görevin altından başarıyla kalktığını söyleyebiliriz . Adı sanı duyulmamış Noomi Rapace'yi ihya eden Lisbeth Salander'in bir başka kadın oyuncuyu da A listesine yükseltecek olması ilginç bir ayrıntı . Diğer başrol oyuncusu Daniel Craig ise en basit tabirle ' idare ediyor ' . Mara ile karşılıklı oynadığı sahnelerde ise idarede bile zorluk yaşadığını görebilirsiniz . ' Bu ne perhiz bu ne lahana turşusu ? ' tadında bir gözlemi de sizle paylaşmadan edemeyeceğim . İsveç'de geçen bir Amerikan filminde oyuncuların İngilizce konuşmasını anlamak güç değil . Ancak neden oyuncuların tamamı garip bir İsveç aksanıyla konuşurken Daniel Craig son derece iddialı İngiliz İngilizcesiyle arz - ı endam ediyor ? Sanırım filmin bize vermeyi unuttuğu ayrıntılardan biri de Blomkvist'in İngiltere'de eğitim gördüğü gerçeği . . . Ejderha Dövmeli Kız , maceraya sıfırdan başlayacaklar için sağlam , romanı ve İsveç yapımı filmi bilenler için deneysel bir film . ' Senenin kendini kötü hisset filmi ' olduğuna dair yapılan reklam kampanyasını doğrulayan yapımın , tecavüzcüden alınan intikam , seri katiller , araba kazaları , çözülmemiş gizemler ve Nazilerden bahsederken daha da doyurucu olmasını beklerdik ama bu da yeterli . . . firat_atac @ hotmail.com / firatatac.tumblr.com"
9,"Doksanların başında Amerikan sinemasının önde gelen çılgın yönetmenlerinden biri olan Quentin Tarantino'nun ‘ her az bilinen filmden çalma ' stiline nedense bir türlü ısınamamıştım . Sergio Leone , Sam Peckinpah , 70 ' lerin istismar filmleri , Shaw Kardeşler'in kung - fu sineması , eski usül samuray filmleri gibi çocukluğundan gelen favorilerini şuursuzca birbirine karıştırması beni hep biraz rahatsız etmiştir . Sonunda destekleyebileceğim bir "" Tarantino çalıntı - festivali "" sunuyor Zincirsiz ( Django Unchained ) . Tarantino severlere her zaman cevabım ‘ daha çok başka filmler izledikçe , Tarantino'yu daha az seveceksiniz ' olmuştur , çünkü filmlerinin çoğu genelde başka , yer yer daha başarılı filmlerden sahnelerin birer kolajı gibi . Tek gerçek şaheserinin Jackie Brown olduğunu düşünüyordum , çünkü Jackie Brown , yönetmenin , tür karikatürleri sunmak yerine sempati duyabileceğimiz ve başlarına ne geldiğini umursayabileceğimiz karakterler sunan tek filmiydi . Bilindik Tarantino çılgınlığı bekleyen hayranları Jackie Brown'un daha olgun yaklaşımını reddedince , o da hayranlarına karşı çıkmadı ve tipik Tarantino filmleri olan Kill Bill , Ölüm Geçirmez ve Soysuzlar Çetesi'ni sundu . Bu filmlerle ilgili en büyük problemim , ki en çok Soysuzlar Çetesi'nde barizdir , yönetmenin yetmişlerin istismar sinemasını ne kadar sevdiğini belli ederken aynı zamanda çaresizce ‘ saygıdeğer ' birer art - house başarısı da yaratmaya çalışması . . . Bu filmler ‘ pulp ' kitaplarından veya eski usül intikam filmlerinden çıkma iki boyutlu karakterleri alıp , olmayacak yerde karakterlere derinlik katmaya uğraşıyordu . İşte bu yüzden Soysuzlar Çetesi tek bir film değil de , birbiriyle savaşan iki apayrı film gibiydi . Fakat Zincirsiz ile Tarantino kendini affettiriyor çünkü bu sefer tek amacı Leone ve Peckinpah usülü , kan , intikam , silah ve her türlü karizma dolu bir epik yaratmak . Klasik anlamıyla bir şaheser değil belki , ama salonlarda eğlenmek için mükemmel olduğu kesin . Şahsen o kadar uzun zamandır Jackie Brown gibi daha olgun bir film yaratmasını bekliyordum ki , art - house yaklaşımlarını umursamayıp sadece grindhouse sineması köklerine bağlı kalan bir yapımın ne kadar eğlenceli olabileceği aklıma gelmedi . Zincirsiz , harikülade silahlı çatışma sahnelerinin Ennio Morricone müziği ve rap şarkılarının karışımı ile desteklendiği bir şiddet opusu , ve inanın bana , bu iyi bir eleştiri . Jamie Foxx'un canlandırdığı Django kötü köle tacirlerini kurşunla doldurup vücut parçalarını muazzam kan fışkırmaları ile ( dandik CGI kan değil , neyse ki pratik kan efektleri kullanılmış ) patlatıp da duvarlar gerçek anlamıyla kırmızıya boyandığında , kendimizi "" blaxploitation "" aracılığıyla spagetti western cennetinde buluyoruz . Bu tipik bir intikam hikayesi ve etrafında oluşan karakterler gayet basit ; filmin avantajı da bu zaten . Eski köle Django ve kölelik karşıtı ödül avcısı ortağı Doktor Schultz ( Christoph Waltz , ) , Django'nun eşi Hildy'yi ( Kerry Washington ) kötü kalpli tarla baronu Calvin Candie'den ( Leonardo DiCaprio ) kurtarmaya ant içerler . Dakika başı patlayan şiddetin yanında senaryo tabii ki Tarantino'ya özgün , acayip bir biçimde eğitimsel diyaloglarla dolu . Bu diyaloglar için Christoph Waltz'dan daha yerinde bir aktör düşünemiyorum artık . Kanımca Tarantino , Waltz ile sonunda kendi DeNiro'sunu buldu ve artık bundan sonraki bütün filmlerinde Waltz'a rol verse yeridir . Hatta bir sonraki filmde bütün rolleri canlandırsa bile olur bence . Soysuzlar Çetesi'ndeki Oscar'ını hak ettiği performansı Brad Pitt'in komedi şovu yüzünden biraz arka planda kalmıştı , fakat neyse ki bu sefer Tarantino Waltz'ın ön plana çıkmasına izin veriyor . Bir şerifi kasabanın ortasında vurup kasaba sakinleri ile konuştuğu sahne bile bilet parasına değer . Tabii ki her Tarantino filminde olduğu gibi bir karakter neredeyse seyirciye seslenerek tarih veya biyoloji dersi veriyor . Bu sefer , DiCaprio siyahların kafatası anatomisi üzerine inanılmaz ırkçı bir monolog sunuyor . Bu sahne filmin en ürkütücü anı kanımca ve DiCaprio'nun , "" Yeşilçam usülü kötü adam performansı "" aslında gayet yerinde filmin tonu için ; bu yüzden alkışlamak lazım . Jamie Foxx , yetmişlerin Shaft kişiliğini andıran karizma ötesi bir performans sunuyor . Kanımca Django rolü için ilk seçim olan Will Smith , fazla şirin ve canayakın çıkabilirdi . Zincirsiz ( Django Unchained ) , umarsızca şiddetli ve bile bile kaba bir film . Fakat nasıl olduysa sadece Tarantino'nun bayıldığı sinemaya göndermede bulunmayan , kendi ayakları üstünde durabilen bir film aynı zamanda . Leone ve Peckinpah hayranlarını da mutlu edecektir . . ."
6,"Sovyetler Birliği'nin dağılıp ' yeni dünya düzeni'ndeki yerini ' farklı ' bir şekilde almasını sağlayan Glasnost döneminin gelişini işaret eden olaylar zincirinden önemli ve pek bilinmeyen bir halkayı beyazperdeye taşıyan "" Elveda "" ( L'Affaire Farewell ) , kimi bölümlerde bizleri ' inandırma ' problemiyle karşılaşsa da ' politik kurgu ' türünün etkili uzantılarından biri olarak öne çıkıyor.Hikâye , ' düzen'i değiştirme inancıyla yola çıkan ve elindeki bilgi / belgeleri Fransız bir mühendisle paylaşarak olayları tetikleyen Rus albay Sergei Gregoriev'in ajanlık serüvenini anlatıyor . Dikkat çekmediği için seçtiği Fransız mühendisle ' güven'e dayalı bir ilişki kuran albay , Sovyetler'in ' uyuyan ajan ' listesini Batı'ya sızdırarak sistemin çökmesine doğru giden bir yolu açıyor ve amacına ulaşacak bütün ' cesur ' hamleleri birer birer uyguluyor bu hikâyede.İki adamın aile ilişkilerinin de önemli bir rol üstlendiği film , onların ' diken üstünde ' süregiden hayatlarının ' dağılma ' emarelerini de bir gerilim malzemesi olarak kullanıyor . Özellikle Fransız mühendis , karısıyla olan ilişkilerinin bu ' gönülsüz ajanlık ' çabası nedeniyle darmadağın olmasını engelleyemeyecek bir noktaya geliyor . Ama ortadaki ' ideal ' , kendisinin de geri adım atmasına engel oluyor . Tabii kimi tehditler de bu kararında etkin görünüyor . "" Elveda "" , çok gerilerde kalan ama etkileri günümüze kadar taşınan Soğuk Savaş döneminin nasıl bittiği üzerine keskin ipuçları taşıyan bir film . Batı ile Doğu arasındaki amansız psikolojik savaşın baş aktörleri olan ajanların dünyasındaki gelgitleri ve hiç bitmeyen ' belirsizlik'i de hissettiren yapım , onları birer kukla gibi kullanan yönetimlerin ikiyüzlü politikalarını da gözler önüne sermekten geri durmuyor . Ellerine geçen ' koz'u kullanırken birbirlerinden gizleyerek ( ve gizlenerek ) eylem planları yapan ' tepedekiler ' , amaçları uğruna ' aşağıdakiler'in trajedisine gözlerini kapamayı da bir görev biliyorlar , hayatların kararmasına ilgisiz kalıyorlar . Bu noktada , hikâyenin iki ana kahramanının hayatlarının onların iki dudağının arasına sıkışmış olması da işin insanî boyutunu ' net ' biçimde gösteriyor.Filmin vurgulamaya çalıştığı ' devasa bir düzenin küçük bir olayla yıkılması ' ise pek inandırıcı görünmüyor ya da hikâye bizi inandıramıyor buna . Belki ' çıkış noktası ' olarak doğru olabilir filmde anlatılanlar , ama bazı ' ara duraklar'ın es geçildiği belli oluyor . Tümüyle kurgusal bir filmde buna inanmak bizim için zor olmayabilirdi , ancak buradaki ' gerçek ' vurgusu işe daha temkinli yaklaşmamızı sağlıyor . Hâl böyle olunca , "" Elveda "" yı fazlasıyla ' romantik ' bir çalışma kimliğiyle izlememiz kaçınılmazlaşıyor.Oyunculuklar konusundaysa oldukça şanslı bir film "" Elveda "" . Şanslı diyoruz , çünkü Emir Kusturica'yı başrole taşımak gibi riskli bir işin altına giriyor ve oradan alnının akıyla çıkmayı başarıyor , aldığı riskin karşılığını buluyor . Kusturica , ' tetikleyici unsur ' rolünde karakterinin ' sert ama romantik ' yapısına uygun bir oyunculuk sergiliyor , filmin ritmini belirleyici kompozisyon çalışması içine giriyor . Ona eşlik eden Guillaume Canet de ' ikilemli ' Fransız mühendiste sınırları zorlamaktan kaçınıyor , rolünü sulandırmaktan uzak bir tavır sergiliyor.Sonuç olarak , politik kurgu türüne eklediği yeni ve ilginç halkayla dikkatleri çeken bir çalışma "" Elveda "" , her ne kadar kimi defoları olsa da . "" Ateşkes "" in ( Joyeux Noël ) yönetmeni Christian Carion içinse müthiş bir ilerleme diyemesek de geriye doğru atılmış bir adım değil en azından . . ."
6,"Kimi bilmez bile yaşam savaşı verdiğini . Yer , içer , güler , ağlar , uyur . Kimileriyse onları hayatta tutmak için kendi hayatını durdurur . Parisli bohem çift Romeo ve Juliette'in kaygısız ve aşk dolu hayatları oğullarının hastalığıyla değişir . Romeo ve Juliette'in ilişkileri ilk görüşte aşkla başlamıştır . Shakespeare'in ünlü tragedyasının baş karakterlerinin adlarını taşıdıklarını ilk öğrendiklerinde , bu durum için söyleyebilecekleri tek şey , "" o zaman berbat bir kaderi paylaşıyoruz , "" olur . Nitekim çocuklarının doğumundan itibaren olaylar başlar ve Adam'da yolunda gitmeyen bir şeyler olduğu anlaşılır . 18 aylık oğullarında beyin tümörü çıkmıştır ve genç çift kendilerini onu kurtarmaya adar . Dışarıdan baktığımızda hikaye bir hayli trajik duruyor ve temelde film bu noktada bilindik hastalık hikayelerinden ayrılıyor . Film ne tam olarak bir dram ne de komedi olsa da , genç çiftin çocukları için verdikleri bu savaş her evresiyle umut ve kararlılık dolu . Kimi zaman konuşan , kimi zaman susan , bazen eğlenen , bazen ağlayan bir film olarak Yaşam Savaşı ( La guerre est déclarée ) ' nın karakterleri , biri çözüldüğünde diğerine omuz olarak bizlere canlı , dinamik bir hikaye sunuyor . Romeo'nun , "" Neden bu bizim başımıza geldi ? "" sorusuna karşılık , "" Çünkü biz bunun üstesinden gelebiliriz , "" repliği filmin özeti olsa gerek . Film daha masalsı ve romantik başlamasına rağmen , hastalığın ortaya çıkmasıyla gerçekliğin boyutları devreye giriyor ki bu da 2003 ' te Amerika'nın Irak'ı istila ettiği zamana denk geliyor . Filmin yönetmeni , senaristi ve başrol oyuncusu Valérie Donzelli ve filmdeki partneri Jérémie Elkaïm'in sahip oldukları çocukları Gabriel Elkaïm'in de başına bu olayların gelmesi filme otobiyografik tadlar katıyor ve gerçeklik hissi Yaşam Savaşı'nı daha etkileyici kılıyor . Fransa'nın 2012 Oscar adayı seçilen ve Cannes Eleştirmenler Haftası'nın açılış filmi olan Yaşam Savaşı , 2011 Paris Cinéma İzleyici Ödülü , Blogcular Ödülü , 2011 Cabourg Büyük Ödül gibi ödüllerin yanı sıra 2011 Film Ekimi'nde Türk izleyicisiyle buluştuğunda da eleştirmenler tarafından olumlu yorumlar almıştı . Fransız Yeni Dalgası'ndan esintiler taşıyan filmde özellikle müzik kullanımı bir hayli etkileyici . Karakterlerin ruh hallerine göre değişen müziklerin yanı sıra Romeo ve Juliette'in farklı mekanlarda birbirlerine söyledikleri şarkı sahnesi , çekim tekniklerinin etkileyiciliğiyle de akıllarda kalıyor . Yönetmenin ilk uzun metrajlı filmi Queen of Hearts'da da bir anda benzer bir şekilde hislerin müzikle ifade edilmesine bakılırsa , yönetmen müziği ifadenin gücü olarak görüyor . Bununla birlikte , 3 anlatıcının olduğu filmde anlatıcılar kimi zaman hikayenin hızlanmasına yardımcı olurken , kimi zaman da bir anda ortaya çıkmalarıyla rahatsız edici olabiliyorlar . Sonuç olarak , dramatik çıkış noktasının kabuğunu kırmış umut dolu ve daha başından sonunu bildiğiniz bu filmi – fragman bunu bize söylüyor - izlerken bir taraftan eğlenip bir taraftan da gözyaşları içinde kalma ihtimaliniz yüksek ."
4,"Şimdi Gel De Gör Beni ( Lola Versus ) modern zamanların post modern ilişkileri üzerine kaleme alınmış bir film . Düğününe sadece 3 hafta kala terk edilen 29 yaşındaki Lola , tüm hayatını sevgilisi Luke'un varlığı üzerine kurmuştur . Luke yeryüzündeki pek çok erkek gibi evlilik vakti gelip çattığında , yaşanan karmaşadan bocalayıp "" ben ne yapıyorum ? "" deyip çekip gitme kararı alır ve Lola da bu gezegendeki pek çok kadın gibi , allak bullak olur . Geleceğini inşa ettiği yazarlık ve akademik kariyeri de sadece Luke ile kuracağı hayatta mümkünmüş gibi , mesleğinde de bir çıkmaza girer . Çünkü kadınlar doğaları gereği hayatlarını birlikte oldukları insanın üzerine kurarlar . İşte Daryl Wein yönetmenliğinde kotarılan Şimdi Gel de Gör Beni adlı filmi tam da "" bir kadının yaşamından iskele direklerinden birini çekerseniz ne olur ? "" sorusunu izleyiciye yönelten bir yapım . Lola bu sorunun cevabını , birçok kadının deneyimlediği üzere , önce depresyona girerek , sonra da ne yapacağını bilemeden boşluğa düşerek veriyor . Günlerce yataktan çıkmıyor , ardından filmin öyküsünü daha fazla deşmek istemeyeceğimiz detaylarla , hayatına devam etmek için kendisine çareler arıyor . Tam bir "" post modern zamanlarda , post modern ilişkiler "" ağında ilerleyen film , "" dost bellediğiniz en yakın arkadaşınızla mesafenizi mutlaka koruyun "" dercesine Lola'nın duygusal karmaşaları üzerinden bir çıkarıma da varıyor . Filmin bizim dilimizde , popüler ve güçlü bir kadın imajı çizen Türkçe tercümesi sizi aldatmasın ; zira Lola kendisini terk eden Luke'a karşı , uzun süre güçlü kadın imajını takınamıyor . "" Ardından ağlayan o zavallı kız nerede şimdi ? "" dizilerinden çok uzakta , ki oldukça normal karşılanabilecek bir tavırla , eski sevgilisine karşı sert duvarlarını bir süre sonra yıkıyor . Bu noktada , filmin öyküsü her ne kadar modern , şehirli kadının hayatına hitap etse de ve başrol oyuncusu Greta Gerwig kanımca elinden gelen performansı ortaya koysa da oyuncu ve hikaye yönetimindeki eksiklikler filmin tam olarak içine girmenizi engelliyor . Evet , Lola üzgün , terk edilmiş , bocalamış , empati kurulması oldukça kolay bir karakter ama yaşadığı hezeyanlarda bir olmamışlık var.Lola'nın elinde kariyeri ve yazarlık yeteneği gibi silahları varken bu zırhı kuşanması çok zaman alıyor ve biz de "" topladım dağılan kalbimin her köşesini "" kararlılığını görmekte epey zorlanıyoruz . İsmi "" Şimdi Gel de Gör Beni "" olarak çevrilen yapımdan belki daha feminist bir tavır beklediğimizden , arkasında ailesinin maddi ve manevi desteği olan Lola'nın daha çabuk toparlanmasını ve hayata kendi fiskesini vurmasını bekliyoruz ; ama film biz feminist eleştirmenleri tatmin etmekten uzak bir finalle , ağzımıza bir parmak yalancı bal çalarak nihayete eriyor . Zira bu filmlerin benzer örneklerini daha önce seyrettik ; maalesef izlenme rekorları kıran Sex & the City'nin dizi versiyonu bile daha feminist ve dişi bir tavra sahipti diyebiliriz . Oyunculuklardan kısaca bahsetmek gerekirse , başrol Lola'yı canlandıran Greta Gerwig bence filmin ve öykünün gereklilikleri içerisinde elinden gelen gayreti göstermiş ama kendisinden "" yorgan altında ağlayan kız "" dan daha öte bir portre beklerdik . Yan rollerde , Lola'nın ‘ kankası ' olan , ayrıca filmin künyesinde ortak senarist olarak gördüğümüz Zoe Lister - Jones başarılı bir performans ortaya koyarken , kızların "" Big Dick Nick "" lakabı taktıkları Nick rolünde Ebon Moss - Bachrach oldukça inandırıcı bir yan performans sergiliyor . Bu hafta vizyona giren filmler arasında dram ve komedi arasında gidip gelen bir yapım olan Şimdi Gel de Gör Beni , ortalama olay örgüsü anlatımı ve ortalama oyunculuklarıyla ortalama bir seyir vaat ediyor . Oysa , neredeyse Friends ya da How I Met Your Mother konseptindeki arkadaşlık ilişkilerine evrilebilecek hikayesi , daha fazlasını sunabilirdi . Yine de haksız yere terk edildiğine inanan kadın seyirciyi tatmin edecek bir yapım . . ."
6,"Aşk , yanlış tercihler yüzünden her zaman acı getirecek galiba . Hele hele yasak aşkın sonu tarihte , hatta günümüzde bile çoğu kez kanlı bitiyor . Binlerce yıl önce yaşandığı bazı tarihçilere göre kesin olan Truva Savaşları da acaba aşk yüzünden başlamış olabilir mi ? Hollywood yapımcılarının yanıtı ; "" Neden olmasın ? "" Durum böyle olunca , Homeros'un 15 bin satırı aşkın İlyada'sı başta olmak üzere , Truva Savaşları ile ilgili birçok anlatı da , bir aşk çatışması oluşturacak şekilde yeniden düzenlenmiş . Genç senarist David Benioff'un bu bakımdan iyi iş çıkardığını belirtmek gerek . 10 yıla yayılan bir süreci , oluş nedenlerinden başlayıp sonuna kadar gayet isabetli bir biçimde götürmüş ve çok sayıda karakteri filme başarıyla yerleştirmiş . Dahası tarihi karakterleri ; hatalarıyla sevaplarıyla , doğru veya yanlış tercihleriyle , kısaca insani özellikleriyle yansıtmayı başarmış . Homeros'un ölümsüz destanının ilk kitabı , yarı - tanrı savaşçı Aşil'i anlatmakla başlar . Babası , bir tanrıçadan olan oğlunu ölümsüzlük nehrinde yıkarken ayak bileğinden tuttuğu için Aşil sadece ayak bileğinin üstündeki tendondan vurulduğunda öldürülebilir . Homeros onu öyküsüne özellikle ekler , böylelikle , savaşın sadece insanlar arasında değil , aynı zamanda Tanrılar arasında geçtiğini bu sayede kolaylıkla vurgular . Tabii , bir aşk çatışması olması için öncelikle ortada "" gerçek "" bir aşkın olması gerek . Bu durumda , bir çok tarihçinin aksine filmin , siyasi bir kişilik olan güzeller güzeli Helena'yı , aşkının esiri bir kadın gibi göstermesi normal karşılanmalı . Senarist Benioff ve yönetmen Wolfgang Petersen , yine de bazı sahnelerde usta hamleler yaparak , seyircinin , Helena'nın samimiyetini sorgulaması için kapıyı aralık bırakmış . Örneğin , Yunanlar kentin kapılarına dayandığında Hektor'un Helena'yı , geri dönmesi için ikna ettiği sahne . Gitmeye kesin kararlı görünen Helena , Hektor'un mantıklı birkaç cümlesinin ardından geriye dönüyor . Burada yönetmenin , Helena'nın biraz çabuk ikna olup tıpış tıpış odasına geri dönerken , Hektor'un onun arkasından bakmasını yakın plan çekimle vermesinin bu yüzden olduğunu öneriyorum.Petersen demişken Alman yönetmenin , beklenenin üzerinde bir performans gösterdiğinin altını çizelim . O da tıpkı Ridley Scott ( Gladyatör ) gibi , 60 ' ını geçtikten sonra böylesine büyük bir prodüksiyonu kucaklama cesareti göstermiş ve bunda bir hayli başarılı olmuş . Yüzüklerin Efendisi'ndeki grafik motorunun kullanıldığı savaş sahneleri ve bu sahnelerdeki geometrik başarısı övgüye değer . Dahası , Hektor ile Aşil'in düellosu , eşine az rastlanır bir gerçekçilik taşıyor . Petersen , Hava Kuvvetleri Bir'de sergilediği kapalı ve dar alanlardaki aksiyonu çekmekteki ustalığını , bu kez devasa meydan savaşlarını yönetirken gösteriyor . Filmin içinde gezinmeye devam edelim . Truva Kralı Priam'ın , sağ tarafında duran ve sağduyuyu temsil eden büyük oğlu Hektor yerine Tanrılar'ın mesajını anlatan solundaki din adamını dinlemesi , ilginç bir an . Priam rolünde karşımıza , "" Arabistanlı Lawrence "" Peter O'Toole çıkıyor . 72 yaşındaki İrlandalı efsanevi aktörün oyunundan beklenen tadı alamadığımızı belirtmek zorundayız . Paris karakterini sevmediğimiz gibi bu roldeki genç aktör Orlando Bloom'u da pek tuttuğumuzu söyleyemeyeceğiz . Yüzüklerin Efendi'sinde gözüpek Elf olarak pek sırıtmasa da , hem Karayip Korsanları hem de Troy , oyunculuk yeteneğinin sınırlı olduğunu açıkça gösteriyor . Sinema oyunculuğunun en önemli noktalarından biri olan , "" bakışlarıyla oynama "" Bloom'da hiç yok . Böyle olunca da , konuşmadığı planlarda Bloom'un oyunculuğu insana şaka gibi geliyor . Onun ve O'Toole'un dışında pek aksayan yok . Aşil rolünde Brad Pitt çok başarılı . Surların dışından bağırarak Hektor'u düelloya çağırırkenki yüz ifadesi tekrar tekrar izlenmeli . Aşk çatışmasını kendi savaşı için kullanan Agamemnon rolünde Brian Cox müthiş . Helena rolünde genç Alman oyuncu Diane Kruger harika bir seçim . İyi kalpli cesur savaşçı Hektor'da , "" Yeşil Dev "" Eric Bana'yı görmek de ayrıca sevindirici . Dev kaslarına rağmen Pitt'in yanında ufak tefek kalsa da , konuşmalı sahnelerde döktürüyor . Eşini oynayan Saffron Burrows'un güzelliği de , görkemli kadronun bir başka hoşluğu . Ayrıca kalabalık savaş sahnelerinde James Cosmo ve Brendan Gleeson gibi Cesuryürek'ten aşina olduğumuz yüzler de mevcut . O'Toole'u beğenmesek de aktörün filmde çok kritik bir repliği var : "" Şimdiye kadar toprak için , güç için ve hatta sırf zafer duygusunu hissetmek için savaştım . Aşk için savaşmak , bunlardan daha erdemli . "" Aşk için savaşmak kuşkusuz bir erdem ama savaşmak için yine de haklı nedenlere sahip olmak gerekiyor . Dostluk kurulmaya çalışılan bir ülkenin kraliçesini kaçırarak boyundan büyük bir işe kalkışan genç Truva Prensi Paris'in bu seçimi , birçok insanın hayatını etkiliyor . Kendisi savaş alanından kaçarken zavallı ağabeyi Hektor , kendisini ateşe atmak zorunda kalıyor . Nietzche olsa , "" Aşk için savaşırım derken aşık olmayı bildiğin gibi savaşmayı da bileceksin "" derdi . Paris , Alman filozofu tanımadığı gibi , Jean Paul Sartre'ın , "" Sevmek , insanın kendisini tercih etmemesidir "" sözünü de bilmiyor ve bütün cezayı sevdiklerine ödetiyor . Savaşın sonlarında , sakarlığının da yardımıyla Aşil'in işini bitirse de , akıllarda bencil bir aşık olarak kalıyor . Aynı sözler , Helena için de geçerli . Bu noktada çuvaldızı kendimize batıralım . Hangi aşık , bencil olmadığını iddia edebilir ki ? Aşk bencil , aşık bencil , çünkü insan bencil . Sartre'nin sözü , insanlığın yücelmesi yolunda bir dilek sanki ."
7,"Roald Dahl'ın romanından yapılan ilk uyarlama olan 1971 tarihli Willie Wonka & The Chocolate Factory , özellikle Amerika'da , bugüne kadar yapılmış en iyi çocuk filmlerinden biri olarak kabul görüyor . Dönemin teknik olanaklarının beraberinde getirdiği kısıtlamaları aşacak yeni bir uyarlamanın gerekliliği tartışmaya açık . Ama roman her ne kadar Tim Burton'ın genel sinemasal çizgisine çok uygun bir malzeme sağlar gibi gözükse de , ilk filmin baskın görsel yapısı , üzerine yeni bir şey koymayı da adeta olanaksız hale getiriyor.Bunun etkileri de ortaya çıkan işe yansımış tabii . Burton'ın filmi , ilk filmin görsel yapısının günümüz teknolojisinin olanaklarıyla oluşturulmuş bir tekrarı olmaktan kurtulamıyor . Mekan , kostüm ve karakterler , hepsi aynı . Buna rağmen ilk filmden daha iyi olabilmesini sağlayan detayların üzerinde duralım o zaman.Bu detayların hepsi de Willie Wonka ile ilgili . Johnny Depp'in ne kadar değişken bir aktör olabildiğini bir kez daha gösterdiği performansının tuhaflığına rağmen , Wonka bu kez bir karakter olabiliyor . Çünkü onun geçmişini , motivasyonunu , babasıyla ilişkisini ve neden çikolata imalatı işine girdiğini anlatmak için vakit ayrılıyor . Çocukluğa dair birkaç flashback'in de Hollywood'un gelişen teknolojisiyle pek alakası yok şüphesiz.Kaçınılmaz olarak Michael Jackson'ı anımsatan bu eksantrik çikolata imalatçısı , yıllardır kimsenin giremediği fabrikasına girme şansını 5 çocuğa verdiğinde , hayatı boyunca o fabrikayı izlemiş olan Charlie'nin de düşleri gerçek olur . Fakat Willie Wonka'nın esas amacı , kendisine oyuncaklı yollardan bir vasi seçmek ve bu esnada kimilerine kendince bazı dersler vermektir . Bunlar ahlaki açıdan "" doğru "" dersler gibi gözükebilirler . Ama kullanılan yöntemlerin uçukluğuyla , film Wonka'nın hastalıklı bakış açısını da atlamıyor.Dramatik potansiyeli konusunda herkeste oluşan beklentiyi canla başla karşılamaya çalıştığı açıkça belli olan çocuk oyuncu Freddie Highmore'un sürekli ağlak bir ifadeyle sürdürdüğü oyunu eşliğinde , neredeyse tüm yedi ölümcül günah ve ailenin o aşılmaz kutsallığı üzerine bir ders alıyoruz bu filmle . Burton'ın genel geçer ahlak yapısına karşı daha farklı bir noktada durduğunu varsaydığımız için de , bu ister istemez bir ihanete uğramışlık hissi uyandırıyor insanda . Ama Burton'ın son iki filminde , aileye karşı , özellikle baba figürüne karşı eskisinden çok daha duygusal bir tavır görülüyor . Göz yaşartıcı baba - oğul öykülerine şahsen hiç itirazım yok ( ki burada da gözleri yaşartacak kimi sahneler mevcut ) . Ama bunun Burton'dan gelmesini şaşırtıcı bulmuyor da değilim.Çarli'nin Çikolata Fabrikası ( Charlie & The Chocolate Factory ) , iyi oyuncuları , ilk filmi tekrarlayan görsel yapısı ve Willie Wonka'nın babasıyla ilişkisiyle sağlamlaştırılmış senaryosuyla , ortalamanın üzerinde bir film . Temelde bir çocuk filmi ve yetişkinleri ne kadar eğlendireceği meçhul ( Bir sahnede Stanley Kubrick'in 2001 : Uzay Macerası'na yapılan son derece eğlenceli ve zekice gönderme hariç tabii ) . Ana karakterlerini anlatmaya daha çok vakit ayırdığı için , ' 71 tarihli ilk filmin üstüne çıkıyor . Ama yine de Tim Burton'ın filmografisi içinde önemli bir yerde duramıyor . Tek yaptığı , alışılmadık yollardan da olsa , genel ahlaki tanımlamaları bir kez daha meşrulaştırmak ."
4,"Suç İmparatorluğu , Türkçe vizyon isminin de çağrıştırdığı gibi , bir mafya filmi . Bizde Osman Sınav'ın yaptığı türden bir film sanmayın . Doğrudan mafyanın içinde geçen , özdeşlik kurabileceğiniz herhangi bir karakterin bulunmadığı , ihanet ve intikam kavramları etrafında dönen bir film karşımızdaki.İlerleyen yaşına rağmen Fransız yeraltı dünyasının en güçlü isimlerinden biri olan Claude Corti , yönetmenin anladığımızdan emin olmak için fazlasıyla çabaladığı gibi , son derece acımasız biri . Gözlerini oyarak adam öldürme , beysbol sopasıyla tecavüz ve bolca beyin dağıtma sahnelerinin mevcut olduğu , dolayısıyla bir aile filmi olmaktan mümkün mertebe uzak bir yapım Suç İmparatorluğu.Claude yaşlandıkça , mafya içinde yeni isimler de güçlenmiştir tabii . Özellikle Kuzey Afrika kökenli bir aile içinde , Claude'a karşı baş kaldırmalar yaşanmaktadır . Acımasızlığının boyutları ne olursa olsun , bu kez karşısındakiler sinip kaderlerini kabullenecek gibi değillerdir ve aslında Claude'un çevresinde güvenebileceği fazla insan kalmamıştır . Güvenmeyi seçtiği Franck'in de , herkes gibi önce kendi çıkarlarını düşüneceğini öngöremez . Suç İmparatorluğu'nu izlemek için size bir sebep sunmamı isterseniz , doğrusu zorlanırım . Yüksek şiddet dozu bazılarına ilginç gelebilir belki ama inanın , hiç amacı olmayan bir film bu . Öykünün gidişatına dair bize baştan söylediği ne varsa aynen onlar oluyor . Bir şaşırtıcılığı da yok yani . Sadece bir grup mafya insanının pisliklerini ve birbirlerini arkadan vurmalarını izliyoruz . Bütün bunlardan çıkardığı bir sözü yok filmin . "" Mafya içinde kimse kimseye güvenemez "" diyor olabilir tabii ama zaten sahip olduğumuz bu bilgi aslında bizi hiç de ilgilendirmiyor.Bu umursamadığımız öykü , dikkat çekici bir biçimle de sunulmuyor . Çok dinamik olmayan , televizyon filmi estetiğine yakın duran , mesela en son sahnedeki sözde tarz yaratacak oyunların ne amaca hizmet ettiğinin de anlaşılmadığı , alelade bir iş yani . Böyle bir filmi izlettirebilecek tek unsur olarak oyunculuk kalıyor elimizde . Benoît Magimel ve Beatrice Dalle gibi tanıdık simalara rastlıyoruz başrollerde . Filmin merkezindeyse , Claude rolündeki Philippe Caubère oldukça başarılı . İlk yarıda kendisinden tiksinmemiz için her şey yapılan bu karakterin , ikinci yarıda nasıl sırtından bıçaklanacağını izlerken , bir şekilde kendini kurtarmasını isteyebiliyor olmamız , başarılı bir karakter yaratıldığının göstergesi herhalde . Hem de bu ikinci yarı boyunca perdede çok az gözükmesine rağmen.Fransız sineması , suç filmleri konusunda oldukça beceriklidir . Bu tür filmler bizde de çoğunlukla vizyon şansı bulurlar . Suç İmparatorluğu , bu damarın iyi örneklerinden biri değil ne yazık ki . Ne umursayacağımız bir amacı ne de heyecanla takip edeceğimiz bir yapısı veya biçimi var . Türkiye'deki Kurtlar Vadisi fenomeninin bağımlılarından başka kimseye hitap edebileceğini de tahmin etmiyorum . Ama onlar açısından da , filmin ahlakçı bir tavrının olmaması , eksik kalır herhalde . Bana bu filmden kalan tek şey ise , son jenerikte çalan leziz Marianne Faithfull şarkısı olacak sanırım ."
4,"Hasan Karacadağ'ın ilk filmi olan Dabbe ( D @ bbe ) ' ye koşa koşa gittiğim ve aynı hızla eve döndüğüm günü dün gibi hatırlarım . "" İlk yerli korku filmi "" olarak lanse edilen D @ bbe , gişede başka hiçbir korku filminin yapamadığı kadar büyük iş yaptı ve kendinden sonra gelenleri tür sineması yapmak açısından heveslendirdi diyebiliriz . En azından ticari potansiyeli fark etmiş oldular . İslami korku diyebileceğimiz bir alt türe dönüşen Karacadağ filmlerinin bana göre en yetkin olanı Semum idi . Sonraki işleri çok sevdiğimi söyleyemem . Hasan Karacadağ aslında çok iyi filmlere imza atabilecek bir potansiyele sahipken tıpkı bir bol kepçe restoranı aşçısı gibi davranıyor ve korku sinemasının klişelerini , abartılarını yağmalarcasına kullanıyor . Dehşeti yükseltme amaçlı bu çaba , 80 ' ler İtalyanlarının bile cüret edemeyeceği kadar ileri gidiyor yönetmenin filmlerinde ve bu kadar bağırış çağırış ortasında kalmak , çoğu seyirci için asıl hikâyeye girmeyi güçlendiriyor . Hasan Karacadağ neredeyse tek başına Türk B sinemasını temsil ediyor denebilir . Maliyetine göre iyi para kazanan , kendini ciddiye alan prodüksiyonlar yapıyor , çekim aşamasındayken PR fırsatlarını iyi kullanıyor ancak filmleri bütün B filmlerinin başına geldiği gibi kimi seyirciler için bir alay malzemesine dönüşüyor . Çektiği işlere bayılan da çok , örneğin İspanyol DVD piyasasında çok tutuluyor yönetmenin filmleri . . . Bu kadar yazdığımdan da anlayacağınız üzere , el - CİN tipik bir Karacadağ filmi . . . Yönetmenin daha önceki filmlerini izleyenler için yeni bir "" korku tüneli "" macerası . . . Sanırım Karacadağ'ın bütün filmleri için bu "" korku tüneli "" benzetmesini yapabilirim çünkü ne zaman , nereden , ne çıkacağı hiç belli olmuyor . Sürekli bir diken üstünde seyretme hali ki bir korku filminin seyirciye en çok yapmak istediği şey de budur zaten ! Bu kez , şirin sahil kasabamız Şile'de kaçırılan bir kız hikâyenin başlatıcısı oluyor ki "" çocuk kaçırılması "" gibi sosyal bir travmaya sahibiz gerçekten . Bu olayla bağlantısız bir şekilde üniversiteli bazı gençler tuhaf parapsikolojik deneyimler yaşıyor , her şey finale doğru giderken , doğu toplumu olmamızdan mütevellit en çok korktuğumuz şeyle , üç harflilerle karşılaşıyoruz . Film bize Yasak Gezegen ( Forbidden Planet ) ' i aratmayacak kadar yüksek tuhaf tonal tınılar eşliğinde bolca çarpılma görüntüsü izletiyor . Hikâye çoğu yerde aksıyor , yer yer gülünçleşiyor ancak izlerken epey bir geriliyoruz , yoruluyoruz ve Karacadağ amacına ulaşıyor . Gerçekten belli bir yaşın altındakilerin izlememesi gereken türden bir film bu . Karacadağ bir kez daha en ilkel tetikleyicilerle seyircisini korkutmayı başarmış ki , filmi kendim gibi burnu büyük film eleştirmenleriyle değil , seyircili gösterimde izledim . Bir çiftin sıkıntıdan , iki kız arkadaşın ise korkudan salondan çıktığını da gördüm . Karacadağ filmleri herkese göre değil ! El - Cin , din referanslı korku sinemasını sevenlere ve yönetmenin önceki işlerinden keyif alanlara göre bir film . D @ bbe ilk yerli korku filmi değildi elbette ama Hasan Karacadağ artık Türkiye'nin en çok korku filmi çeken yönetmeni , sadece bu türden eserler vermesinden ötürü de ilgimi çekmeye devam ediyor . Eleştirmenler filme burun kıvıracaktır ancak B sineması , doğası gereği ucuz görünmeye ve sinemasal ilkellikler barındırmaya mecburdur . Bu filmler korkarak eğlenmek isteyen seyirciler içindir ve mutlaka bir doz aşımı barındır . Bana kalırsa Karacadağ , Semum'dan sonra yapması gereken filmi yapmış . Filmlerinin en çok eleştirdiğim yanı amatör oyunculukları idi ama el - Cin'in oyuncu seçimleri de bence yerinde olmuş . Serdal Genç , son olarak Çanakkale Yolun Sonu filminde izlediğimiz gerçekten yetenekli bir oyuncu ve film içindeki varlığı etkileyici olmuş . Hande Kaptan'ın performansını da beğendim , kendisini daha fazla filmde görmek isterim . murattolga @ gmail.com / twitter.com / murattolga"
4,"Rowan Atkinson , nam - ı diğer Mr . Bean , sekiz sene önce Johnny English ( 2003 ) ile tanıştığımız ve filme de ismini veren iki numaralı komik ve sakar karakteriyle geri dönerken artık izlemeye çokça alışık olduğumuz ve pek de özlemediğimiz ajan filmi parodisi kıvamını da beraberinde getiriyordu . Bir solukta Steve Carell'li Akıllı Ol ( Get Smart ) ( 2008 ) , Mike Myers'lı Ajanlar Kralı ( Austin Powers : International Man of Mystery ) hatta Frankie Muniz'li Agent Cody Banks ( 2002 ) örneklerini sayabileceğimiz "" mizah ağırlıklı ajan filmi "" alt türünü az kullanılmış bir mizah ile yoğurmak son derece meşakkatli bir iş . Rowan Atkinson da kendisinden beklendiği gibi sığ sulardan uzaklaşmadan , riske girmeden ve kendine özgü klişeleri peşi sıra kullanmayı ihmal etmeden ilk filme çok benzeyen , lakin arada sırada da güldürmeyi de başaran bir devam filmiyle karşımıza çıkıyor . Gerçi Rowan Atkinson etiketli herhangi bir medya işini izleyenler eskiden beri yapılagelen Atkinson mizahının tam olarak ne olduğunu oldukça iyi bilirler ; ancak yine de yeni başlayanlar için genel bir hatırlatma yapmak gerekiyor . Bundan yaklaşık 20 sene önce Johnny English ile akraba kabul edilebilecek Mr . Bean karakteriyle İngiliz televizyonlarında kendisine özel bir yer edinen ve en son da dört sene önce Mr . Bean Tatilde ( Mr . Bean's Holiday ) ( 2007 ) ile karşımıza gelen Rowan Atkinson , kariyeri boyunca hep benzer rollerle , beceriksiz karakterlerle televizyonlarda ve sinemalarda arz - ı endam etti . Johnny English'in dönüşü de gösteriyor ki artık 50 ' li yaşlarının sonlarına gelen aktörün bizi şaşırtmak gibi bir amacı da yok . Filmin konusuna değinirsek , sakar mı sakar ajanımız Johnny English , ilk filmdeki maceralarından seneler sonra bu kez Çin Halk Cumhuriyeti başkanını bir suikast örgütünün elinden kurtarmak amacıyla , bazı talihsizlikler nedeniyle inzivaya çekildiği köşesinden göreve çağrılıyor . Johnny , Londra'ya döner dönmez de filmin bütün mizahi altyapısını oluşturan utanç verici sakarlıkları birer birer peydah olmaya başlıyor ve seyirci kendisini Hong Kong'dan İsviçre'ye uzanan hızlı bir aksiyon - komedinin içerisinde buluyor . Bu yolculuk süresince de biz sinemaseverlerin filme bakışını tamamen şekilendirecek olan iki adet seçenek sunuluyor : Gülmek ya da gülmemek ! Johnny English karakterini izlemeye giden bir sinemaseverin zekice yazılmış ya da akılda kalıcı bir film beklentisiyle yola çıkmadığı aşikar . Ben de , bu nedenle bu tarz filmleri yalnızca sunmaya çalıştıkları dünya dahilinde değerlendirmenin daha adil bir yöntem olduğunu düşünüyorum ve filmin tüm düzeysizliklerine göz yumuyorum . Böylece filmin ayrı bir yazı konusu olabilecek sinemasal anlamdaki tüm vasatlıklar ve birkaç saat içerisinde unutulacak olan sığ komiklikler mevzunun tadını kaçıran birer eksiklik olmaktan çıkıp , yüz dakika boyunca gözardı edilebilecek olan küçük boşluklara dönüşüyorlar . Zaten böyle bir filmden tat almanın yolu da tam olarak burada yatıyor . Zira Atkinson'ın , belli ki oynarken oldukça eğlendiği , kendine özgü mimikleri ve tavırlarıyla süslediği ve bir şekilde sempatik hale getirmeyi başardığı Johnny English karakteri , "" eğlence "" kelimesinin yalnızca ilk anlamını temsil ediyor . Kısaca Johnny English'in Dönüşü ( Johnny English Reborn ) , tıpkı Atkinson'ın diğer filmleri gibi ortalamaya hitap eden , hafif ve basit bir komedi filmi . Zaten aktörün takipçileri , "" Mr . Bean "" severler ve İngiliz mizahının bu kolunu takip edenler filmi görmek isteyeceklerdir . Toparlarsak , karşınızda iyi niyetli , yer yer düşündürmeden güldürebilen ve sizi pişman etmeyecek bir film var . Eğlenceden başka bir şey beklemeden , izleyip unutmak için sinema salonuna giderseniz , Atkinson sizi pişman etmeyecektir . Üstelik Hollywood'dan gelen ve "" gerçekten çok komik "" diye pazarlanan birçok balondan daha iyi yazılmış ve oynanmış bir film bu . Bütün bunların yanında da The X - Files'ın Dana Scully'si Gillian Anderson ile The Wire'ın dedektif McNulty'si Dominic West'i böylesine hafif rollerde izlemek bambaşka bir keyif . kaankarsan @ gmail.com twitter.com / kkarsan"
5,"' Rec : Ölüm Çığlığı ' , ortalığı ciddi bir bölümü remake olan Amerikan korku filmlerinin kapladığı ve has korku sineması izleyicisinin de bu filmlere mesafeyle yaklaştığı bir dönemde tür sinemasının orta yerine bomba gibi düştü . Şaşırtıcı değildi çünkü korku türündeki uzakdoğu modası , Japon yönetmenlerin Hollywood’un zevkine göre film üretmeye başlamasıyla etkisini yitirmeye başlamış , Fransız sinemacılar da tür sinemasının yeni coğrafyasının Avrupa olacağının sinyallerini vermeye başlamıştı . ' Rec'in İspanyol yönetmenleri , ' Blair Cadısı ' ile sinema dünyasının gündemine gelen POV türünün etkili bir örneğini ortaya koymuşlardı . ' Paranormal Activity'nin de esaslı bir şekilde katkıda bulunduğu bu tür filmlerde , olan biteni filmdeki karakterlerden birinin kullandığı kameradan izliyoruz . Amatör kameranın yarattığı dağınıklık ve özensizlik aynı zamanda filmin daha sahici olmasını sağlıyor . Sahicilik ise korku sinemasının son yıllarda arayıp da bulamadığı ' his ' ! Bir filmin POV yöntemleriyle çekilmiş olması mutlaka sahici olacağı ve böylece beklenen korku etkisini yaratacağı anlamına da gelmiyor . ' Al kamerayı çek ' gibi bir algı yaratan bu yöntem aslında kurmaca / klasik bir film çekmekten daha kolay değil . Öncelikle filmde kullanacağınız cadılık , hayalet veya salgın gibi konuları daha ciddi ve inandırıcı bir şekilde ele almanız gerekiyor . Bu yazının esas konusu olan Rec 2yi izlediğimiz zaman , bir önceki filmde bunun başarılmış olduğunu daha iyi anlıyoruz . Devam filmi olan Rec 2 , ilk filmdeki olayları açıklama / rasyonelize etme derdiyle yola çıkıyor ve daha gerçekçi bir yol bulmak yerine ; korku sinemasına , klasik ' şeytan çıkarma ' meselesine yöneliyor . Belki de tosluyor demeliyiz ! Aslında Rec 2 başlangıçta tam anlamıyla ' Rec'in izinden gidiyor , onun bittiği yerden başlıyor ve karantina altındaki apartmana yeni ( daha karışık ) bir ekip sunarak aynı koridorlarda benzer bir atmosfer yaratıyor . Eğer Rec’in kekremsi tadı damağımda kaldı diyorsanız , ikinci film benzer yeni dehşet sahneleriyle ilginizi çekecektir . Bu anlamda aynı sularda ikinci kez yıkanıyor olmasına rağmen korkutmayı da beceriyor . Öte yandan , ' yaratıcı kafalar ' olduklarına ilk filmden emin olduğumuz yönetmenler ; ilk filmin vasatı aşan bir taklidini yapmak yerine daha yaratıcı bir hikaye bulamazlar mıydı acaba ? Şüphesiz ekibin kaygıları belli , alıcısı tarafından şüpheyle beklenen bir devam filmi hazırlamak kolay değil.Trajik olan tekrar ettiğinde traji komik olur , derler . Yönetmenlerin seçtiği yol tartışılsa da , kendilerini iyi taklit ettikleri , yeniden trajik bir atmosfer yarattıkları söylenebilir . Traji komik ( veya komik ) olan ise ikinci filmdeki dinsel tezler . Bu şeytani senaryolar POV tarzının hipergerçekliğine aykırı gibi . Boynuz kulağı geç ( e ) miyor ama saygıda kusur da etmiyor ."
5,""" Bu ülkenin en zengin yüzde biri ulusal servetimizin yüzde ellisine sahip ! "" 80lerin meşhur anti - kapitalizm fablı Wall Street'in bir sahnesinde yaşam gücünü açgözlülükten alan Gordon Gecko , dramatik bir okumayla bu acı gerçeği aktarır acemi asistanına . Amerika'da seksenli günleri bile mumla arıyoruz artık . Çünkü ikibinli yıllarda Amerika'nın yüzde biri servetin yüzde doksanına sahip . Evet , yanlış okumadınız . Yüzde doksan . 9 - 0 , 90 . Michael Moore'un yeni belgeseli Kapitalizm : Bir Aşk Hikayesi aslında bu tür şok edici numaraların ve kapitalist sistemin teknikalitelerinin üzerinde fazla durmuyor . Asıl amacı , bir önceki filmi Hasta'da olduğu gibi bozuk ve yozlaşmış bir sistemin insanlar üzerindeki etkisini incelemek . Her tür ahlaki ve insani saygı ve empatinin ötesinde sadece ve sadece günün sonundaki kara odaklanan bir sistem , tabi ki Moore'a yeterinden fazla cephane veriyor.Hissedarı olduğu çocuk hapishanesi para kazansın diye kasabasının çocuk nüfusunun çoğunluğunu kafasından suç yaratıp hapse atan yargıcı ele alalım mesela . Veya çalışanları üzerine hayat sigortası alıp , o çalışan öldükten sonra milyonlarca dolar toplayıp ölen kişinin yas tutan ailesine bir kuruş bile vermeyen şirketleri düşünelim . Peki ya normal vatandaşları gaza getirip ev aldırdıktan sonra gizli ve karmaşık yollarla ipotek ödemelerini birden yüzde elli arttırıp o insanları onyıllardır yaşadıkları evden kovan bankalara ne dersiniz ? Liste uzadıkça uzuyor . Tabii ki bütün bu "" küçük "" meseleler bir araya geliyor , büyüdükçe büyüyor ve 700 milyar dolarlık banka ödemesi altında kapitalizm Voltran'ına dönüşüyor . Amerika'nın yıllardır görmediği türde bir ekonomik krizin ortasında Moore , bankaların ellerini kollarını sallayıp devletten , yani vergi ödeyen vatandaşlardan , 700 milyar doları nasıl "" soyduklarını "" anlatıyor.Amerika'da yaşayan bir Türk olarak bu filmin eleştirisini kendim yazmak istedim . Çünkü ne olursa olsun , bir başka ülkenin yaşamını uzaktan izlemek ile içinde yaşamak arasında büyük bir fark var . Hasta'yı izleyen Türk seyirci buradaki sağlık sisteminin ( Sağlık şirketi desem daha doğru ) rezilliği hakkında bir fikir edinebilir , fakat ülkenin bir sürü diğer vatandaşı gibi bu sistem tarafından üst üste yumruk yemiş biri olarak filmin üzerimdeki kişisel etkisi tabi ki daha belirgin . İşte bu kişisel deneyimin arkasında durarak size şu yorumda bulunuyorum : Kapitalizm , bu sene izleyeceğiniz en önemli filmlerden biri . Eğer Amerikan rüyasının nasıl yerle bir olduğunu , aslında nasıl hiç bir zaman gerçektende varolmadığını eninde sonunda size farkına vardırtacak bir film varsa , o da budur.Bu yorum tabi ki tamamiyle teknik olarak filmin mükemmel olduğu anlamına gelmiyor . Kapitalizm , aslında teknik bakımdan favorim değil . Bence Michael Moore'un en iyi filmi Amerikan silah kontrolü şaheseri Benim Cici Silahım'dır . Moore , Kapitalizm'de diğer filmlerinin aksine belli bir konuya odaklanmadığı için biraz fazla dağınık bir anlatım yapısı yaratıyor . Bu yüzden film gereğinden biraz fazla uzuyor gibi . Ayrıca Moore'un stiline tipik bazı duygu sömürüsü numaraları ( Röportaj özneleri ağlarken suratlarına uzun uzun zoom yapması mesela ) azıcık bayatlamaya başlıyor Kapitalizm ile.Fakat bu eleştiriler Moore'un filmleri ve stili hakkındaki kişisel görüşlerinize bağlı . Moore'un diğer filmlerinden bağımsız , kendi ayaklarında duran bir belgesel olarak Kapitalizm , herkesin görmesi gereken bir yapım ."
5,"Hayvanlar aleminden bir mesajınız var , çünkü onlar çok zorlu şartlarda yaşıyorlar ve bu tamamen dünyanın dengesini bozan biz bencil yaratıklar yüzünden . . . Aslında kendi hayatlarımızı da zorlaştırıyoruz ya yarını düşünmeden . . . Haydi bu mesajı dinlemek için oturduğunuz yerden kalkın . Yanınıza da bir küçüğü alıp doğru sinemaya ! Bu film hakkında bir iki kelam yazmadan önce , senaryonun uyarlandığı hikayenin yazarından bahsetmek gerekir . 1899 doğumlu Erich Kästner , 20 . yüzyılda roman , şiir ve deneme türlerinde eserlere imza atıp birçok çocuk kitabı da yazmış . Özellikle nükteli şiirleri ve çocuk öyküleriyle ün kazanan Kästner , ahlakçı ve hicivli üslubuyla Nazi rejimi tarafından kara listeye alınmış ve kitapları yakılmıştır.Kästner'in 1949 yılında yazdığı - Türkçe ismiyle - Hayvanlar Toplantısı , Almanya'nın savaş sonrası çocuk kitabı klasiklerinden biridir . 2 . Dünya Savaşı'nı görmüş biri olarak ve o dönemdeki Doğu - Batı ihtilafına ithafen ; kitabında nükteli bir anlatımla ' barış çağrısı ' yapmıştır.Kitapta yazar , dünya devletleri , siyasetçiler ve ordu ile genel anlamda yetişkinlere yönelik endişelerini yansıtmıştır . İnsanoğlunun kendi kendini yok etme güdüsüne karşı başlatılan bu nükteli ama anarşik başkaldırı , ' hayvanların artık canına tak ettiği bir gün ' başlar . Hayvanlar , insanlara başkaldırmak ve tüm yaratıkların çoğalıp yaşayabileceği bir dünyayı korumak için birlik olurlar.Animals United / Sevimli Hayvanlar'da da bu konu günümüz sorunlarından birine , insanların dünyayı hayvanlar ve bizler için daha zor yaşanabilir bir yere dönüştürmesine odaklanarak uyarlanmış . Dünya , bencilce yaşayan insanların yaptıklarıyla hayvanlar için yaşanması neredeyse imkansız bir hal almıştır . Filmdeki karakterlerden yaşlı kaplumbağa Winifred'in deyimiyle ; insanoğlu adeta hayatta kalmak için kuyruğunu yiyen yılan gibi kendi yaşadığı dünyayı tüketmektedir . . . Sevimli Hayvanlar filmiyle , yaşanan olumsuzlukları göreceğimiz bir yolculuğa çıkıyoruz ; Avustralya'da , insanoğlunun dikkatsizliği ve küresel ısınmayla aşırı sıcaklar birleşerek büyük yangınlar çıkarmaktadır . Kutuplarda da durum farklı değildir ; buz kütleleri erimektedir . Bir taraftan da dünyanın başka bir bölgesinde denize dökülen petrol , bölgede yaşayan tüm canlıların hayatını bitirmiştir . Dünyanın dört bir yerinde yaşanan bu durum sonucunda ; kutuplardan Suşi , Galapagos Adaları'ndan iki dev kaplumbağa Winston ile Winifred , bir Fransız horozu Charles ve Avustralya'dan kanguru Toby ve Tazmanya canavarı Smiley , bir küvetin içinde okyanusları aşarak Afrika'nın en büyük deltası Botsvana'daki Okavango Deltası'na gelirler . Sorun şudur ki bu sene o bölgede de zorlu bir hayat vardır . Delta'da da su yoktur . Bu sevimli hayvanlar deltada susuz kalma sebeplerini sonunda anlar . Derin vadide devasa bir baraj inşa edilmiştir . Barajda biriken su , lüks bir tatil köyüne akıtılmaktadır . . . Yapımcılığını Constantin Film ve Ambient Entertainment'ın üstlendiği , Avrupa'nın ilk üç boyutlu ( 3D ) uzun metraj sinema filmi olma özelliğini taşıyan filmin teknik özellikleri ve yaratılan görsel dünyası bir hayli güçlüyken , birbirinden ilginç karakterleri de filmi daha ilginç kılıyor . Filmin başları çok etkileyici olmasa da özellikle ikinci yarısında , mesajını hem çocuklar için açıkça veriyor hem büyük - küçük herkesi avucunun içine çekiyor . Sevimli Hayvanlar çevrenizdeki çocukları götürebileceğiniz ve izlerken keyif alabileceğiniz , hem öğretici , hem düşündürücü , hem de görselliğiyle büyüleyici , çokça olmasa da eğlenceli bir film . Bazı noktalarda filmdeki espriler büyüklerin anlayacağı dilden olduğu için çocuklara - öğreticiliği açısından - bazı sahneleri açıklamada rehberlik yapmakta fayda var . Sonuç itibariyle , bahsedilen konu dünyamız ; hem içinde yaşadığımız , hem de tamemen bize ait olmayan evimiz.twitter:fundasuo"
3,"2010 yılında sinema seyircisi olmanın ayrıcalıklarından biri de seçme özgürlüğü olsa gerek . Amerikan menşeili üretimin bolluğundan sebeple ne derece seçim yapabildiğimiz tartışılır elbette ama yine de çoklu salonlardan kaynaklanan bir vaziyetle artık istediğimiz tür , yönetmen , oyuncu konusunda daha seçici olabiliyor ve o an ki ruh halimize en uygun yapımı seçip bilet paramızın hakkını almaya gayret ediyoruz.Sinema yazarlığının ızdırabı da burada başlıyor işte . . . Sinema yazan kişinin sadece sevdiği filmleri izleme lüksü yoktur . Çünkü bazen mutlaka görmeniz gereken filmi yazarken bazen de köyün delisi gibi ' uzak durun ' çığlıklarını basmamız gerekebiliyor . Bunu yapmak için de sevmediğimiz filmleri de seyretmek ve kendi sinemasal süzgecimizden geçirmek zorundayız . sinematik bir benzetme yapmak gerekirse ; ' Yeni örümcek fotoları istiyorum ! ' diye bağıran Jonah Jameson’un karşısındaki Peter Parker’ın çaresizliğidir bu ! Şimdi de bu kadar peşrev gerektirecek , 107 dakikalık seyir ızdırabından bahsedelim biraz ; The Last Song / Son Şarkı , çoklarınca ' Hannah Montana ' olarak bilinen , Country şarkıcısı Billy Ray Cyrus’un ısrarla ünlü olması için uğraştığı kızı Miley Cyrus’un kendi kanatlarıyla uçtuğu / çektiği ama Wright kardeşlerin ilk uçuşu kadar bile başarılı olamayıp yere çakıldığı filminin adı . . . Aslında herşeyin formüllerden ve hesaplardan oluştuğu sentetik Hollywood sineması için doğru bir proje gibi gözükse de , bir kaç yıl öncesinin ' Gigli ' felaketine rahmet okutacak kadar kötü bir iş var ortada . . . Hala buzdağını gözden kaçıranlar var demek ki ! ' The Notebook ' gibi hem roman , hem de film olarak beğenilmiş bir işe imza atan yazar Nicolas Sparks’ın aynı adlı romanından uyarlanan filmin arkasında Disney’in yan kuruluşu Touchstone Pictures var . Bütçe de fena değil . Konu ise bol gün batımlı , dalga sesli , kumsalda romantik bakışlar atarak yürümeli bir aşk hikayesinden ibaret ki bu haliyle hedef kitlesi olan 13 - 20 yaş gençlerinin çok hoşuna gidebilecek türden bir yaz filmi gibi duruyor . Ama Miley Cyrus , babasının ve kardeşinin de var olduğu komik ve hafif filmlerden böyle dram yükü ağır bir projeye geçtiğinde , popülerliğine yetişemeyen kötü oyunculuğu yüzünden tüm filmi batırıyor . Hele o ağlamaları yok mu ! Film , bir yandan da ' Son Şarkı ' olan adına yakışır bir şekilde daha önce yüzlerce kez izlediğimiz bayatlamış numaraları arka arkaya gösterdikçe insanın göğüs kafesinden Alien çıkartıp rahatlayası geliyor ! Ben en çok Greg Kinnear’ın buraya nasıl düşmüş olduğunu sorguladım . Kendisi de filmi izledikten sonra epey bir arınmaya ihtiyaç duymuştur sanırım . Vıcık vıcık bir aşk hikayesinde , gelecek Altın Ahududu’nun en güçlü adayı olacak kadar kötü oynayan bir Miley Cyrus izlemek istiyorsanız , yaşınız da gençse , bu filme girip mutlu mesut ayrılabilirsiniz . Miley’in genç hayranları koşulsuzca sevecektir bu filmi zaten . Şarkıcı filmi çekmenin iyi tarafı da bu sanırım . Bilet alacak birileri mutlaka var ! Filmde şimdiye kadar hiç duymadığımız tam 2 Miley şarkısı var üstelik ! ( Ne kadar önemliyse artık . . . ) Ama geri kalan herkes için Sex and the City 2 ’ yi bile daha tercih edilir kılacak kadar kötü bir film bu . Uzak durun !"
9,""" ölümümden biraz sonra anladım . . gözlerim dışına kapalı , içine açık . . öyle bir dünyadayım ki şimdi . . ellerim tutabildikleriyle kalmış . . artık ne karanlık var benim için ne aydınlık . . ne sıcak ne soğuk "" Paul Rivers'ın hastane odasındaki son düşünceleri , birazdan bu satırları yazmasına yol açacak sanki . Ya da Özdemir Asaf , bu duyguyu yaşamadan da bilecek kadar büyük . Sanırız ikisi de doğru . Paul'ün iç sesinde anlatılan , bedenin ölüm anında 21 gram hafiflemesi . Eski bir inanışa göre 21 gram , ruhun ağırlığı . Hangi bilimsel şartlarda ölçüldüğü bilinmese de , ruhun bir ağırlığı olduğu düşüncesi ilginç . Tabii bu ağırlığın bu kadar hafif olması da . Filmin yönetmeninin çocuğunu kısa süre önce benzer şekilde kaybettiği göz önüne alındığında yeni bir film yapması aklından geçenleri anlatmak için ironik bir başlangıç noktası olsa gerek . Yönetmen Alejandro Gonzalez Inarritu , kader ile tesadüfi seçim temalarını Jack Jordan karakteri aracılığıyla çarpıştırıyor ve bir yargıya varmaktan çok izleyeni bu temalar üzerinde düşünmeye sevk ediyor . Ama asabi Jack durur mu , "" hayır ben de düşüneceğim "" diye ısrar ediyor ve delirmenin eşiğine geliyor . Yaşadığı vicdan azabı ve inanç boşluğundan kurtulmak için ölümü seçiyor ama ölüm onu seçmiyor . Jack'in sonunda bir kişiyi hastaneye yetiştirerek vicdanen rahatlaması inandırıcı geliyorsa , finalde evine dönüşü huzur bulması olarak yorumlanabilir . Inarritu , Paramparça Aşklar'ın anlatımını bile aşan parçalı bir aktarıma başvuruyor . 21 Gram'da ele alınan konunun özelliği bakımından bu tercih bir risk . Ne var ki , ilk 20 dakikasında insanı umutsuzluğa düşüren parçalı anlatım , sonra zihinlerde kendini topluyor ve yönetmenin kurgu masasında yaptıklarıyla , "" bakın bu birbirlerini hiç tanımayan insanlar nasıl karşılaşacak , neler olacak "" deyip amacına ulaşıyor . Aslında kader ve rastlantı gibi birbiriyle mücadele eden iki temanın ele alındığı bir öyküde , doğrusal anlatımın avantajları da kullanılabilirdi . Paul ile Cristina arasındaki sürpriz ilişki ve Paul ile Jack arasındaki çatışma sinemasal zaman açısından perdede daha sonra görünebilirdi . Bu gelişmeler beraberinde getirecekleri sürprizin sonucunda seyirci ile karakterler arasındaki empatiyi güçlendirebilirdi . Kanımca Cristina'nın geciken intikam duygusunun ortaya çıkışı doğrusal anlatım ile daha iyi aktarılırdı . Yaşadığı ilk şokun ardından davacı olmayı bile gereksiz bulan Cristina ile geç de olsa intikam almak isteyen hatta cinayet işlemeyi kafasına koyan Cristina arasındaki psikolojik farkı vermek parçalı anlatımın içinden çıkabileceği iş değil . Ama dedik ya , Inarritu , senarist Guillermo Arriaga ve kurgucu Stephen Mirrione ile elele vererek büyük oranda amacına ulaşmış . Üstelik bol grenli pelikül ve sıçramalı kurgu kullanarak estetize bir film çekmeyi de başarmış . Cristina , olayın ilk şokunu atlattıktan sonra başına gelenlere tepki göstermeye başlıyor . Bunu yaparken de , kendisini telkin etmeye çalışanlara aslında acılı yönetmenin ağzından yanıtlar veriyor . Paul ile arasında mutfakta geçen diyaloglarda bunu en açık biçimde görmek mümkün . Paul "" yavaşla biraz , sakinleş "" diyor , Cristina "" nasıl sakin olabilirim "" diye bağırıyor , "" kızım yaşayabilirdi , o p . . kurusu onları hayvan gibi yolda öylece bırakıp kaçtı "" . Bir başka sahnede babası "" hayat devam ediyor "" dediğinde de Cristina yine öfkeleniyor ama bu kez daha kısık sesle : "" annem öldükten sonra bizimle hala oynayabiliyor olmana şaşırmıştım . ama işte bu yalan . hayır , hayat öyle devam etmiyor işte . "" Bu sözler , çocuğunu kaybetmenin acısına dayanmaya çalışan bir yönetmenin perdedeki sesi değil mi ? Gelelim oyunculuklara . . . Benicio Del Toro ve Naomi Watts'ın , Oscar adaylığı getiren oyun güçleri izlenmeye değer . Joaquin Phoenix ( Gladyatör ) dururken 2000 yılında yardımcı erkek oyuncu Oscar'ını almasına bozulmuştuk gerçi ama Del Toro , kamera önünde olduğunu unutmuşçasına doğal oyunuyla hepimizi bir kez daha hayran bırakıyor . Mütevazı , gösterişten uzak oyunu onu büsbütün yüceltiyor . İşini kaybettiğini öğrendiği görüşme sırasında sinirden titreyen sol bacağını geniş açıdan veren ve Paul kafasına silah dayadığında titreyen ve "" sanki gerçekten korkan "" oyununu gözden kaçırmayan yönetmeni de tebrik etmek gerek . Yönetmen çekmedikçe , son kurguda kullanılmadıkça iyi oyun neye yarar ki ? Ya Naomi Watts ? Sadece korkunca güzel çığlık attığını ( Halka ) göstermiyor bu kez . O da kendini rolünün içinde kaybediyor . Bir insan ancak bu kadar güzel , duygusal olarak kafası karışmış kızgın bir insanı oynayabilir . Hani bakışlarla oynama deyip duruyoruz ya , Watts'ın perdedeki her anı , "" rol keserek oyunculuk yapan "" bir çok ünlüye ders gibi . Üzülerek söylemeliyiz ki , bir başka önemli oyuncu Sean Penn bu iki oyuncu kadar etkileyici olamıyor . Penn'de , Ölüm Yolunda ' den beri bir düşüş var sanki . Paul ile ilişkisini bebek doğurarak kurtarmaya çalışan İngiliz eş rolünde Serge Gainsbourg - Jane Birkin ikilisinin kızı Charlotte'u görmek ise sürpriz oldu doğrusu . Finalde Penn'in iç sesi aracılığıyla başlayan kurgu oyunu didaktik yapısı nedeni ile kan kaybediyor . Soru yine de önemli , "" tek bir yaşama kaç ölüm , kaç yaşam sığdırırız ? "" En sevdiğiniz işte bu kadar basit biçimde elinizden alınabilir mi ? Aşkınız ne kadar ağır ? Ya intikam duygunuz ? Sizi siz yapan ruhunuz hepsi hepsi 21 gram ağırlığı var . Bize günün birinde bu şekilde ölebileceğimizi hatırlatan , hayatın boşluğuna , hafifliğine ve basitliğine dair bir film ."
4,"Hollywood'un en son düştüğü aşklardan biri klasik peri masallarını modifiye etmek . Geçen senenin kötülerinden Kız ve Kurt ( Red Riding Hood ) ve vasat Çizmeli Kedi ( Puss in Boots ) ' dan sonra bir ay içerisinde iki tane Pamuk Prenses uyarlaması izlemek , içine düşülen aşkın en net göstergesi . Ülkemizde Mart sonunda vizyona giren , Tarsem Singh'in fazlasıyla kendine has ve hafif makara Pamuk Prenses'in Maceraları : Ayna Ayna Söyle Bana ( Mirror Mirror ) ' ından sonra aynı hikayenin genç yetişkinler için karanlıklaştırılmış hali Pamuk Prenses ve Avcı ( Snow White and the Huntsman ) da bu hafta vizyona giriyor . Bir Pamuk Prenses uyarlaması hakkında eleştiri yazarkenki en büyük avantajlardan biri , filmin hikayesini dört kelime ile özetleme imkanınızın olması : Pamuk Prenses hikayesi işte ! Bundan sonrası , filmin yaratıcılarının , öncüllerinden farklı olarak bu hikayeye neler yedirdiğinde gizli . Reklam filmleri yönetmeni Rupert Sanders da işin görsel yanına abanıp , fena halde göze batan Yüzüklerin Efendisi öykünmeleriyle küçük çapta bir epik yaratmaya çalışıyor . İyi bir epik anlatının drama , aksiyon ve mizahın başarılı bir kombinasyonu olması gerektiği su götürmez bir gerçek . Ancak Pamuk Prenses ve Avcı işin mizah tarafına hiç eğilmeyince ortaya biraz sıkıcı deneme çıkmış . Film , bir masal olduğu gerçeğini inkar edercesine , kendini fazlaca ciddiye alıyor ki bu olumsuzluk filmin sahip olduğu ' fazlaca ' iyi görselliğin amacına ulaşmasınının önündeki en büyük engel . Keskin renk paleti , başta karanlık orman olmak üzere her türlü övgüyü hakeden mekan tasarımları , kötü kraliçe Ravenna'nın kusursuz kostümleri gibi teknik konularda sınıfı geçen film , yönetmen Sanders'ın görüntülerle arasının iyi olduğu fakat bunları bir araya getirmekte zorlandığı hikaye anlatıcılığında ise çuvallıyor . Bu masalı ilk defa duyan küçük bir çocuğun meraklı gözlerle size dönüp sorduğu ' Neden ? ' sorusunu biraz daha olgun bir tavırla sormak isteyeceğiniz senaryo hamleleri var filmde . Pamuk Prenses ve Avcı'nın oyuncu performanslarına geçmeden önce oyuncu kadrosu seçiminin filmin genel halet - i ruhiyesine nasıl yansıdığına değinmekte yarar var . Bütün hikayesi Pamuk Prenses'in kraliçeden daha güzel olmasıyla şekillenen bir peri masalını peliküle aktarırken yapacağınız oyuncu seçimleri de çok önemli . Kraliçenin Charlize Theron , prensesin Kristen Stewart olduğu bir takdir hakkının doğruluğu oldukça tartışılır . Theron'un karizmasıyla da taçlanan ' daha güzel ' olma hali prenses karakterinin işini fena halde zorlaştırıyor . Bu durumda iyi karakterin ayırıcı özellikleri olma konusunda elde kalan az sayıda olanaktan ' iç güzellik ' ve ' mücadele ruhu ' gibi kavramların içi yeterince doldurulamayınca bu kale de düşüyor . Oldukça popüler oyunculardan oluşan kadroda Charlize Theron'un – beklendiği gibi - sazı elinde tutan taraf olduğunu söyleyebiliriz . Güzelliğe ve gençliğe takıntılı kötü kraliçe Ravenna'nın aslında oldukça trajik olan hikayesinde kimi zaman abartıya kaçan bir performans sergileyen Theron , buna rağmen filmin iyi olan her anına tesir etmiş durumda . Öyle ki giriş bölümünün iyiğininin belki de tek sebebi o . Sonraki bir saat boyunca sadece yaşadığı histeri krizleriyle perdeye gelebilen karakterinin final bölümünde yine arz - ı endam etmesi filmi büyük bir bozgundan kurtarmış . Chris Hemsworth'un da Thor'da elinde tuttuğu savaş çekici Mjöllnir'i bir kenara bırakıp basit bir baltayla hayat verdiği Avcı rolünde gerekeni yaptığını söyleyebiliriz . Tahmin edebileceğiniz gibi sorun monotonluğun tanımı Kristen Stewart'ta . Korkarım ki bu sorun büyüyerek devam edecek . . . Pamuk Prenses ve Avcı , kaderi unutulmak olan yaz gişe filmlerinin iyi ve kötü yanları birbirine eşitleyen vasat örneklerinden biri . Görsel yönden sizi doyuracaktır ama masala getirdiği yenilikler konusunda aynı verimi beklemeyin . . . firat_atac @ hotmail.com firatatac.tumblr.comtwitter : firatatac"
5,"1982 yapımı ilk Tron filminin yönetmeni Steven Lisberger şu günler kıskançlıktan çatlamıştır herhalde . Lisberger , bilgisayar efektlerini kimsenin duymadığı 80 ' li yıllarda neredeyse tamamı bir bilgisayarın içinde geçen epik macerasını bin bir teknik zorluk ve bu tür teknolojik bir konseptin seyirciye garip geleceği korkusuna rağmen bitirdi . Tron vizyona girdi , Lisberger'in korktuğu başına geldi ve seyirci alışık olmadığı tür hikâyeden korkup sırt çevirdiği için film battı . Orjinal Tron'un gişede başarısızlığı yüzünden Lisberger'in sinema kariyeri de bir daha toparlanamadı . 28 sene ileriye saralım . Disney , orjinal Tron'un kült statüsü edinmesinden sonra olası bir devam filminin seyircide oluşturacak heyecanı test etmek için kısa bir "" teaser "" çekti . Bu teaser büyük beğeni ve heyecanla karşılanınca Disney devam filmine yeşil ışık yaktı . Ve işte karşımızda 150 milyon dolarlık bütçesini her anıyla gösteren , modern teknolojinin bütün numaralarını kullanan , A sınıfı bir bilim - kurgu eğlenceliği var karşımızda Tron Efsanesi ile.Orijinal Tron'da karmaşık pratik özel efektler yüzünden bilgisayar içinde geçen sekanslarda bir gıdım bile kamera hareketi kullanamayan Lisberger'in , blockbuster uzun metraj sinemasına etkileyici bir ilk adım adan yönetmen Joseph Kosinski'nin başta harikulade ışık motorsikleti yarışı olmak üzere 3 boyut mekanlarını bütün ihtişamıyla kullanan enerji dolu aksiyon sekansları karşısında seyirci ile beraber ağzının açık kaldığına eminim . 1982 yapımı film ile aşina olanlar için Tron Efsanesi , hikaye bakımından ilk filmi neredeyse adımı adımına takip ediyor . Bir kez daha asi bir bilgisayar programcısı sofistike bir ışın sistemi sayesinde kendini ölümcül oyunların oynandığı bir bilgisayar dünyasında buluyor ve gerçek dünyaya geri dönmeye çabalıyor.Tron Efsanesi ile bu sefer hikaye iki baba - oğul dinamiği ile daha bir önem kazanıyor . Bir yanda yıllar önce kaybettiği babası Kevin Flynn'i ( Jeff Bridges ) bilgisayar dünyasında bulan Sam'in ( Garrett Hedlund ) bu tür bir filme oranla gayet yetişkin bir biçimde elden geçirilmiş karmaşık ilişkisi var . Diğer yanda ise Kevin Flynn'in kendini kopyalayarak yarattığı mükemmeliyetçi faşist program CLU ile tanrı - kul tarzı dinsel göndermeler ile dolu sevgi / nefret duyguları var . Tron Efsanesi , bütün etkileyici aksiyon sekanslarının arasında bu iki ilişkiyi gayet tatmin edici bir biçimde inceliyor ve "" boş popcorn filmi "" kategorisinin biraz da olsun üzerine çıkıyor.Buna rağmen film ne yazık ki bilim - kurgu klasikleri arasında yerini alacak kadar başarılı ve orjinal olamıyor . Bu kısıtlamamanın temel sebepleri arasında Tron Efsanesi'nin yer yer klişe dolu diyalogları ve bazı zayıf oyuncu yönetimi var . Filmin ikonik disk düellosu ve ışık motorsikleti sahneleri gerçekten hayret uyandırıcı görselliklere sahip , ama Garrett Hedlund'un bayat "" one - liner "" ları ( aksiyon sahnelerinin sonunda karizmatik olsun diye konulan tek cümlelik diyaloglar ) kulaklarımızı tırmalamasaymış keşke.Ayrıca ilk filmde kendini bu olağanüstü dünyada bulan Kevin Flynn rolündeki Bridges , şok ve büyülenme karışımı bir tepki veriyordu . Sam rolündeki Hedlund'un ise tavrı biraz fazla olağan ve ilgisiz gibi , sanki kompleks bir bilgisayar dünyasına girmek her gün herkezin başına gelen bir olaymış gibi . Filmin oyunculuğundan bahsetmişken Bridges'in zen Flynn karakteri , bazı diyaloglarda Coen kardeşlerin klasiği Büyük Lebowski'nin tembel ana karakterini hatırlatmadı değil . Filmi her ne kadar sevsem de Tron 2 yerine Büyük Lebowski 2 ' yi izlemeyi tercih ederdim doğrusu . . . oktayegekozak.blogspot.com"
6,"Aileniz , küçük yaşlardayken size ' ilahlar grubu ' gibi görünür , onların ' süper kahraman ' falan olduklarını düşünürsünüz . Ama yıllar geçip de ' olgunlaşmaya ' başladığınızda , ailenizin ' defoları ' açığa çıkar ve gözünüzdeki değerini kaybetme emareleri gösterir . Aslında ' sevgi ' konusunda bir sıkıntı yoktur , ama ' heyecan ' gidivermiştir birdenbire , yeni ' heyecanlar ' almıştır ailenin yarattığı elektriğin yerini . Onlardan birinin ( göçüp ) gitmesiyle anlaşılır ancak ' gerçek değer ' , son pişmanlıksa fayda etmez , hatta daha da dibe sürükler sizi.Bu giriş , "" Copacabana : Düğün Hediyesi "" nin bize hissettirdiklerinin bir tortusu gibi düşünülebilir . ' Delişmen ' bir anne ile onun ' olgun ' kızının hikâyesini anlatan bu film , ikili arasındaki ilişkinin ' sıkıntılı ' doğası üzerinde yapılanan bir görüntü sunar bizlere . Anne , hayata ' istediği ' çerçeveden bakma konusunda ısrarlıdır , kızıysa ' istenen ' çerçeve içinde yaşamayı seçecek gibidir . Bir zamanlar kızına ' eğlenceli ' gelen anne , artık uzaklaşılması gereken bir ' deli'dir , dahası bir ' günah'tır . Evlenme hazırlıkları yapan kız , annesini düğününde görmek istemez . Bunu ' kibarca ' söylemiş olsa da , annenin üzerindeki etkisi ' yıkıcı'dır . Öte yandan anneye yeni bir motivasyon kaynağı olur bu karar , başını alıp başka bir kente ( hatta ülkeye ) gidip hiç yapmadığı bir işe sıvanır ve de başarılı olur . Bu azmin nedeni de kızıdır aslında , ' ona layık ' bir düğün hediyesi verebilmektir motivasyonu . Ancak burada da ' önyargı ' kıskacına alınır ve işinden olacağı bir sürecin içine girer , ' iyi niyet ' denen insanî özelliği başına büyük belalar açacaktır . . . Marc Fitoussi'nin ikinci uzun metrajlı konulu filmi "" Copacabana : Düğün Hediyesi "" , yüzeyde bir anne ile kızının ' kuşak farkı'ndan doğan uyuşmazlığını anlatırken , daha derinlerde insanlığın ' özgürleşme ' hamlelerinin sekteye uğratılmasının yarattığı ' tıkanma'ya yöneltiyor oklarını . Bağımsız olduğunu haykırmak istediğinde ağzı kapatılan bireyin statükoya bağımlı kılınma çabalarının ortaya koyduğu ' trajedi'yi izliyoruz filmde . Başta söylediğimiz ' aile ' algısının farklılaşması da ' kurulu düzen'in bir dayatması aslında . ' Çılgın romantik ' olmanın 1960 ' larda kaldığını , ' yeni düzen'de böylesi ' fırlamalıklar'ın yerinin olmadığını işaret ediyor statüko bize ve ' oynayacak ' alan da bırakmıyor . Bireyi çalışıp ' adam ' olmaya koşullayan bu düzen , ' insan'a dar ediyor dünyayı , insanî özelliklerinin törpülenmesini şart koşuyor.Filmdeki anne karakteriyse çok sevdiği kızının da içinde olduğu böylesi bir düzenin ' oyuncak'ı olmayı reddediyor , gerçekleşmesi zor gibi görünse de Brezilya'ya gitme düşleri kuruyor , kuralları çiğnemenin dayanılmaz hafifliğini doyasıya yaşıyor , kısacası istediğini yapabilme özgürlüğüne tutunuyor , kıskaca alınamayacağını çevresine hissettiriyor . Hiçbir zaman yaşlanmayacağını düşündüğümüz Isabelle Huppert'in bütün özelliklerini bünyesine hapsettiği anne karakteri , salt bir anne olmadığını , bir ' birey ' olarak varlığını sürdürmeyi seçtiğini gösteriyor bizlere . Onun bu seçimi , kısa hayatların ' anlamlı ' kılınması için yapılabilecek en doğru seçim gibi görünüyor , "" Ötesini ' zamanı gelince ' düşünürüz "" diye geçiriyoruz kafamızdan . "" Copacabana : Düğün Hediyesi "" , her şeye ve herkese karşı tek başına dikilebilen bir ' süper kahraman'ın hikâyesini anlatıyor bir bakıma ; etrafını kuşatan ' önyargı kafesi'ni delip geçebilecek cesarete sahip , herkese aynı mesafede durarak ' adil ' olmayı başarabilen , ona ihtiyacı olanların her zaman yardımına koşan , ele avuca sığmaz bir süper kahramanın hikâyesini . Herkesin yanıbaşında böyle bir kahraman olsa , eminiz ki kimsenin sırtı yere gelmez dünyanın kahrı karşısında . . ."
8,"Nuri Bilge Ceylan , Türk sinemasına uluslararası platformda en büyük başarıları getirmiş olan yönetmen ; Yılmaz Güney'den bile daha fazla . Burası kesin . İklimler ile birlikte dijital teknolojiye geçiş yapan Ceylan , artık kayda değer bütçelerle de çalışıyor . Ve yönetmenin fotoğraf kökeninden dolayı filmlerine zaten hakim olan görsel yapı , yeni filmi Üç Maymun ile iyice sofistike bir hal alıyor.Üç Maymun , Ceylan'ın önceki filmlerine kıyasla dramatik yapısı çok daha güçlü , çelişkisi sağlam bir iş . Bu zaten şimdiden sıradanlaşmış bir tespit . Ama Ceylan , yoğun biçimde kestirmelerle ilerleyen filminde , öykünün içindeki kimi kilit olayları , aksiyonu değil de onları hazırlayan ve / veya onlardan doğan durumları , duyguları perdeye aktarmaya çalışıyor ; yine kendi alıştığımız ritmiyle.Filmin öyküsü , para karşılığı bir başkasının suçunu üstlenip onun yerine hapis yatma gerçekliğinden yola çıkıyor . Milletvekilliğine adaylığını koymuş bir iş adamı , arabasıyla bir kişinin ölümüne sebep oluyor . Ancak siyasi kariyerini bahane göstererek , özel şoföründen bu suçu üstlenmesini istiyor . Maaşını ailesine vermeye devam edeceğini ve çıktığında toplu bir meblağ daha ödeyeceğini vaat ediyor . Yavuz Bingöl tarafından canlandırılan şoför hapse girdikten sonraysa , karısı ve üniversiteyi kazanamayan oğlu , hiçbirinin öngörmediği yollara sapıyorlar.Öncelikle , Mayıs Sıkıntısı'nı Türk sinemasının gelmiş geçmiş en iyi filmlerinden biri olarak gördüğümü söylemeliyim . Üç Maymun'la ilgili görüşlerimin özünde yatan şey , Ceylan'ın teknik açıdan giderek daha yetkin ve daha grafik hale gelen görsel becerisinin , filmlerinden duygusal olarak etkilenmeyi de zorlaştırıyor olması . Seyircisiyle arasına ciddi mesafe koyan bir estetik bu.Üç Maymun'un dört karakteri var . Şoför Eyüp , karısı Hacer , oğulları İsmail ve Eyüp'ün patronu Servet . Ceylan bu dört insanın herhangi biriyle gerçekten bir bağ oluşturmamızla ilgilenmiyor belli ki . Özdeşlik kurabileceğimiz karakterler değil zaten hiçbiri . Bize çok uzaklar ve film boyunca çok yanlış adımlar atıyorlar . Kendi aralarındaki iletişimleri kadar , karakterleri de zayıf . Ailenin geçmişinde , kaybedilmiş bir evladın acısı var . Küçük yaşta yitirilen bu çocuğun anısı , hiçbirini rahat bırakmıyor . Belli ki bu ölümün ardından kendilerini toparlayamamışlar . Ama ne bu konuda konuşuyorlar ne de şimdiki zamanda yaşananlarla ilgili . Bir tepkisizlik içinde hepsi . Sosyal sınıflarının da beraberinde getirdiği bir kadercilik içinde.Cannes Film Festivali sırasında , öyküdeki ezen / ezilen ilişkisi sebebiyle Üç Maymun'u dolaylı yoldan politik olarak tanımlayanlar ve jürinin bakış açısına uzak kalmadığını söyleyenler çıkmıştı . Karşımızdaki filmi politik olarak tanımlamak bana fazla geliyor ama Ceylan'ın toplumsal karşılığı olan bir film yaptığı muhakkak . Filmin sonundaki döngü , sinemasal olduğu kadar sosyal de bir anlam içeriyor . Özünde güç ve paranın hükmettiği bir döngü bu.Ancak Ceylan'ın sinemasıyla ilgili sevdiğim şeylerden biri de şu : Büyük toplumsal , sosyolojik vs . laflar etmekle ilgilenmiyor . Kasaba'nın ikinci yarısı ve Uzak'taki siyasi atışma sahnesini saymazsak , herhalde büyük laflar ettiğine hiç rastlamadık Ceylan'ın . Üç Maymun'la artık iyiden iyiye hikaye anlatıcılığına odaklandığını görüyoruz . Kendi üslubunu giderek daha da inceltiyor ; son derece ekonomik ve görsel açıdan çarpıcı bir şekilde öyküsünü anlatıyor . Mesaj kaygısı olmayan , aslında sinemanın özüne odaklanmış bir yaklaşımı var . Ben bu öyküyü en etkili nasıl anlatırım ? Bu senaryoyu en güçlü nasıl resmederim ? Önceliği olarak sinemayı belirlemiş olmasından dolayı takdir ediyorum Nuri Bilge Ceylan'ı.Ve bu arada , kendine özgü bir mizah anlayışının oluştuğunu görüyorum özellikle son iki filminde . Bu da beni bayağı eğlendiriyor . Bu filmde , özellikle Hacer'in cep telefonu melodisi olan Yıldız Tilbe şarkısı Emi'nin bir gag şeklinde kullanımı yeri geldiğinde komik yeri geldiğinde cidden üzücü bir etki yaratıyor . Ve Hacer'in nasıl bir kadın olduğunu da saniyeler içinde mükemmel bir şekilde anlatıyor.Bütün bu yazdıklarımdan çıkacak sonuç , Üç Maymun'u dört dörtlük bir film olarak gördüğüm değil yine de . Karakterlerin geçirdikleri kimi dönüm noktaları kafama takılıyor doğrusu . Hacer'in kocasıyla problemlerine dair önceden bir ipucu görebilmiş olmayı isterdim mesela . Servet ile ilişkisini anlamamıza yardımcı olurdu . Çünkü yönetmen bize bu ilişkinin nasıl başladığını zaten göstermiyor.İsmail'in , annesinin başka bir adamla ilişkiye girdiğini anladığı ilk anda niye tepkisiz kaldığını da tam olarak kafamda oturtamıyorum . Yeri geldiğinde sokak kavgalarına da karışan İsmail'in o anda eline bıçağı kaptığı gibi adamı öldürmeye kalkması daha gerçekçi olurdu sanki . Öyle bir anda maddi bağımlılıklarını düşünecek biri mi İsmail ? Bütün bunlar belki de Ceylan'ın öyküdeki birçok aşamayı göstermemeyi tercih etmesi , sık sık kestirmelere başvurmasından kaynaklanıyor . Seyircisinden çok fazla çaba isteyen , kafasını sürekli çalıştırmasını ve boşlukları kendince doldurmasını talep eden bir film Üç Maymun . Bu tür filmler genel seyirciyi çoğu zaman sıkar veya kendinden uzaklaştırır . Ama aslında işte tam da böyle filmler değerlidir , önemlidir . Kısaca oyunculuklara değinmem gerekirse , herkesin üstüne düşeni başarıyla yerine getirdiğini ama kadrodan sadece genç İsmail'i canlandıran Ahmet Rıfat Şungar'ın hiç aksamayan , inandırıcılığını bir an bile yitirmeyen bir performans verdiğini düşünüyorum . Filmin ağırlıklı olarak kendi etrafında dönen ilk yarısını müthiş bir doğallıkla taşıyor . Hatice Aslan'ın karakterini ise yukarda bahsettiğim Yıldız Tilbe şarkısı tamamlıyor sanki . O ana kadar tam olarak nasıl bir kadını izlediğimizi çözemiyoruz Aslan'ın oyunculuğundan.Bu filme tam puan vermemi engelleyen başlıca şey , bende pek duygusal tepki oluşturmaması . Ceylan tarafından göze alınmış bir handikap olmalı bu . Bu öyküyle duygusal bir bağ kurmamızı istemiyor belki . Ancak insan yine de kendisinde duygu uyandıran filmleri , biçim denemelerine veya teknik ustalık gösteren filmlere kıyasla daha çok seviyor . Ceylan'ın yoğun grafik anlatımı , teknik yetkinliğiyle gerçekten hayranlık uyandırıcı . Metin Erksan'ın galada dediği gibi , olağanüstü . Ancak ailenin ölmüş oğlunun farklı karakterlerin gündüz düşlerinde gözüktüğü sahnelerden de anlaşıldığı gibi , Ceylan da bir hüzün yaratmanın peşinde . Ama biçimci yaklaşımı , seyirci ile arasına öyle bir mesafe koyuyor ki , hislenmeniz çok zor . Elden sadece takdir etmek gelir . Neyse ki Üç Maymun , takdir edilmeyecek gibi değil ."
7,"Eğer on iki yaşında olsaydım Pasifik Savaşı büyük ihtimalle hemen en favori filmlerim arasına girerdi . Otuz üç yaşında ise ne yazık ki daha sinik ve züppe , çocuksu masumiyetini yitirmiş sözde bir yetişkin olarak benim için "" yılın en eğlenceli gişe filmlerinden biri "" olarak yetinmek zorunda . Eğer illa da sırf nostalji olsun diye devasa yaratıklar ve / veya robotların metropolit mekanları yerle bir ettiği bir eğlencelik arıyorsanız doğru adrese geldiniz . Çocukken , elde gofret , Cumartesi sabahı çizgi dizileri izlemenin zevkine yeniden erişmek isteyenler için Transformers filmlerinden bin kat daha çok tavsiye ediyorum Pasifik Savaşı’nı . Açıkçası hemen hemen nefret ettiğim , ne zaman adı geçse ‘ boş baş ağrısı ’ diye bir kenara attığım Transformers serisine kıyasla Pasifik Savaşı’ndan neden çok daha fazla haz aldığımı uzun uzun düşünmek zorunda kaldım . Sonuçta iki yapım da devasa yaratıkların bitmek bilmeyen uzunlukta , kulak zarlarının yakın geleceğini tehdit eden ses dizaynıyla kavga ederken , kocaman şehirlerin yüz yıl süren gelişimini iki saniyede yok etmeleri üzerine kurulu . Kavgalar arasında zaman doldurmak için ise klişe dolu absürd bir senaryo araya sıkıştırılıyor . Fakat Guillermo Del Toro’nun Michael Bay üzerinde iki çok önemli avantajı var : Dramatik tutarlılık ve seyircinin beklentilerine saygı , sadakat . Bay , üç şişirilmiş Transformers filminden sonra Zor Kazanç ile kaale aldığı bir hikayeyi tonal tutarlılık ile bir araya getirebileceğini kanıtladı . Fakat yönetmenin popüler seriye olan yaklaşımında ‘ Üstünde Transformers yazsın da , ne atsam tutar ’ gibi küstah bir tutum var bence . Bu filmlerde robot kavgası sahnelerinde ne zaman kime ne olduğunu anlamadığımız şuursuz rastgele görsel harabın yanında cinsel uzuvlara sahip olmamalarına rağmen Megan Fox’un bacağıyla sevişmeye kalkan robotlarla doluyor iki buçukar saat . Del Toro ise ‘ Dev robotlar dev canavarlara karşı ’ konseptinin ( Cumartesi sabahı çizgi dizileri dışında ) ne kadar absürd olduğunu bilmesine rağmen belli bir dramatik ve görsel stil belirliyor ve bu stili sadakat ile takip ediyor . Filmde Kaiju adı verilen , Japonca’da ‘ Dev Canavar ’ anlamına gelen gökdelen yüksekliğinde grotesk yaratıklar , Pasifik Okyanusu’nun dibinde açılan esrarengiz bir boyutlararası portal sayesinde dünyamızı bulup yok etmeye çabalıyorlar . İnsanlar ise uçak ve gemilerin yetersiz olduğunu görünce Almanca’da ‘ Avcı ’ anlamına gelen , Jaeger isimli robotları inşa edip Kaijular ile savaştırıyorlar . Konu hemen hemen bu kadar basit . Tabii ki arada başını sert asker Stacker’ın ( Idris Elba ) çektiği , aralarında otorite karşıtı Raleigh ( Charlie Hunnam ) , hazin bir geçmişe sahip olan Mako ( Rinku Kikuchi ) ve sırf maço bir kavga sahnesi olsun diye Raleigh’i sevmeyen Chuck’un ( Robert Kazinsky ) bulunduğu Jaeger pilotlarının hikayesini anlatan Top Gun ve Kurtuluş Günü kırması bir senaryo da var . Del Toro , her ne kadar filmin etinin ve ekmeğinin epik çatışma sahnelerinden geleceğini bilse de , bu klişe dolu senaryoyu olabilecek en ciddi bir biçimde aktarıyor . Filmin bundan önce binlerce defa duyduğumuz bayat diyaloglarının ve doğallıktan yoksun abartı oyunculuklarının profesyonel bir handikaptan kaynaklandığına inanmıyorum . Del Toro , Godzilla filmlerinde dikişleri görünen canavar giysisi içindeki dublör karton binaları yıkarken , senaryoyu sonuna kadar ciddiye alan operatik oyunculuğa kesen yaklaşımı 190 milyon dolarlık bir kalıba oturtmaya uğraşıyor ve çoğunlukla başarılı oluyor . Ya filmin yarattığı stile ilk on dakikasından itibaren bayılacaksınız ve çocukluğunuzun masumiyetine geri döneceksiniz , ya da edindiği zorlama ağırbaşlılık yüzünden saçınızı başınızı yolacaksınız . Eğer durum buysa ilk bir kaç dakikadan sonra salonu terk edin derim . Sıra Jaegerlar ve Kaijuların birbirlerine girdiği çatışma sahnelerine geldiğinde Del Toro , Bay’in stiline kıyasla en azından dramatik bir tempo oluşturuyor ve safi maksimum duyumsal aşırı yük ile başlayıp maksimum duyumsal aşırı yük ile bitirmiyor . Tansiyon derece derece yükseliyor . Bu sayede tek başına bilet parasına değen muazzam Hong Kong sekansının sonunda bir Jaeger , bir Kaiju’yu bir kargo gemisi ile dövdüğünde durumun sürrealizmine alışmış oluyoruz . Bu sahnelere eşlik eden , Ramin Djawadi’nin 90 ' lar stili orkestral Hollywood müziği ise X ve Y jenerasyonlarını hayli gaza getirecektir üstüne üstlük . Tabii ki bu tür bir filme rasyonel gözlerle yaklaşırsak bir sürü hata bulmak mümkün . Eğer Kaijuların nereden geldiği biliniyorsa dünyanın bütün orduları neden boyutlar arası portala uzaktan patlatılabilen bir nükleer bomba yerleştirmiyor ? Bu sayede Kaiju portaldan çıktığı anda KABUM ! ! Kaiju kebaplar hazır . Veya Jaegerlar neden Kaijuları kolayca ikiye bölen devasa kılıçları son anda çıkarıyor ? Eğer iki saniyede Kaiju bu şekilde yenilebiliyorsa kavga neden yumruklar ile başlıyor ? Filmin Kurtuluş Günü bozması finalini ise unutmak en iyisi . Fakat işin sonunda çok belli bir deneyim için gidiyoruz Pasifik Savaşı’na , çocukken bayıldığımız çizgi dizilerden aldığımız basit hazzı iki saat boyunca belki bir kere daha yaşamak için . Del Toro bundan fazlasını ne sunuyor , ne de kendisinden beklemek lazım . . ."
2,"İsminde 3D ibaresi olan filmler , bende kalitesizliğin bir göstergesi duygusu oluşturmaya başladı . Avatar sonrası esen furyada yer kapmaya çalışan birbiri ardına yapım , "" üç boyutlu görsel şov "" sloganıyla ortalıkta dolaşıyor . Oysa bu filmlerin , birkaçı dışında , 3D olmalarının ne bir anlamı var , ne de üç boyutlu çekildikleri için daha iyi hale geliyorlar . Senaryo , kötü oyunculuklar , 3D ambalajıyla pazarlanan bu filmlerin ortak özellikleri haline dönüştü . "" İntikam Yolu 3D "" tam da bu dönemin filmi . Kötücüllüğü dillere destan "" Kıyamet Melekleri "" ne benzer bir evrende geçiyor . Kıyamet ya da ona benzer bir günün yaklaştığından söz ediliyor . Öbür dünya ile günümüz yaşantısı arasında gelip giden bir takım karakterler var . "" Cehennemden gelen "" bu tipler ölmeyi bilmiyorlar . Yönetmen gereksiz aksiyon patlamalarını bir yerde sonlandırmayı bilmiyor . Filmin de bitmeyi bilmemesi gibi . 104 dakikalık bu film , ileri sardığınız halde bitmeyen bir kabusun fragmanına benziyor.Oscarlı Nicolas Cage'in , mis gibi kariyerine daha ne kadar kötülük yapabileceğini görmek için de izleyebilirsiniz filmi . Sanki ilki çok iyiymiş gibi Hayalet Sürücü'nün devam filmi için ülkemize de gelmişti hatırlayacaksınız . Çizgi romanlarda yaratılan evrene ne kadar düşkün olduğunu , Lisa Marie Presley'i , koca bir koleksiyonu yaktığı için boşadığında anlamıştık zaten . Ama İntikam Yolu nedir allah aşkına ? Ne anlatıyor bu film ? Neyi amaçlıyor ? Hangi akla hizmet ediyor ? Kızına tutku seviyesinde bağlı bir adamdan yola çıkarak Babalar Günü filmi mi ? Yoksa , güzel bir sarışının arabasına otostop parmağını kaldırmadan binmenin püf noktası üzerine olabilir mi ? Ya da düşmanın kafatasından bira içmek ? . Yanlış sette yanlış senaryonun çekildiği bir film İntikam Yolu . Birbiriyle alakasız o kadar çok karakter ve olay iç içe geçmiş ki , ortaya çıkan cümbüş sırasında satanist bir tarikattan söz edildiğini güç bela fark ediyorsunuz . Gösterişli olduğunu bir an bile düşünmediğimiz araba kovalamaca sahneleri ve çatışma sekanslarında o kadar sıkılacaksınız ki , filmin geri kalan ufacık kısmında sizi nelerin beklediğini bir düşünün ! Karışıklık demişken , bazı karakterler , örneğin William Fichtner'ın oynadığı "" muhasebeci "" , başka bir filmden buraya sızmış gibi . Filmin sonuna kadar ona kendiniz bir rol biçmeye çalışıyorsunuz . Zaten Fichtner ve bir diğer önemli karakter oyuncusu David Morse'u böyle bir filmde görmek başlı başına üzüntü verici.Ne tesadüftür ki yönetmen Patrick Lussier'in önceki filmi Sevgililer Günü Katliamı'nın yanında da 3D ibaresi var . Aynı istikrarı kalitesizlik anlamında da sürdürdüğünü rahatlıkla söyleyebiliriz . Elbette bir teknoloji mağazasında son model bir LED TV'de bu filmden sahneler görüp "" amma iyi filmmiş haa "" diyenler olacaktır . Filmleri değerlendirirken , o noktayı çoktan geçmiş olmamızı umuyorum ."
6,"M . Night Shyamalan kariyeri bir hayli iniş çıkışlı bir yönetmen . 25 yılık kariyerinde Altıncı His ve Ölümsüz ile zirveye çıkan , başarısını İşaretler ile perçinleyen , ancak ardından Köy ve Sudaki Kız'ı çekerek yerinde saymaya hatta gerilemeye başlayan , Mistik Olay ile inişe geçen yönetmen , Dünya : Yeni Bir Başlangıç ile gerileyişini sürdürmüştü . Ancak 2015 yılında vizyona giren Ziyaret filmi gerilimin dozunu mükemmel bir şekilde ayarlamış , doğru oyuncu seçimleri ve senaryo ile ters köşe son hazırlamış ve sinemaseverleri memnun etmeyi başarmıştı . Ünlü yönetmenin bir diğer filmi , filmografisinin gidişatı için önemli bir adımdı . Shyamalan'ın yeni proje seçiminin Çoklu Kişilik Bozukluğu'na dair olacağı ortaya çıktığında da beklenti bir hayli büyüdü . Zira konu ilginçti ve herkes ünlü yönetmenin batacağını mı yoksa çıkacağını mı merak ediyordu . Nihayet beklenen film geldi ve ABD'den 3 hafta sonra sinemaseverlerle buluşmaya başladı ülkemizde . Parçalanmış filmi 23 kişiliğiyle birlikte yaşamakta olan Kevin'ı temel alıyor . Kevin 23 kişiliğinin idareyi devralma savaşı arasında sıkışıp kalmış bir adam ve ağırlıklı olarak modaya meraklı , iyi niyetli ve neşeli Barry'nin etkisinde yaşıyor . Ancak bize basit gelebilecek bir olay sonrası çocukluk travmaları tetikleniyor ve Barry'nin yerini daha tehlikeli ve sapkın inançları olan 2 kişilik alıyor . Kevin'ın uyku durumunda geçirdiği bu sürede idareyi ele alan iki kişilik , üç genç kızı kaçırıyor ve "" ayinleri "" için adeta kenara ayırıyor . Film , bu 3 genç kızın hayatta kalıp kalamayacağı ve Kevin'ın şu anda kim olduğu , hangi karakterinin öne çıktığı gerilimiyle geçiyor . Filmin ilk yarım saati durağan ve diyaloglar altı boş gelse de yarım saatin sonunda filmi soluksuz izlemeye başlıyorsunuz . BAFTA ödüllü James McAvoy'u Narnia'nın Bay Tumnus'ı olarak ya da X - Men'in yeni nesil Charles Xavier'ı olarak tanıyoruz . Ünlü İskoç yıldız Hollywood'un klasik kesim erkek oyuncularından ziyade biraz daha farklı bir kesimine ait . Fiziksel görünümü ile ne yakışıklı ne çirkin , ne sert ne yumuşak , ne kötü ne iyi bir imajı var . Bu sayede hemen hemen her rolü kendine uydurabiliyor ve başarılı bir şekilde altından kalkabiliyor . M . Night Shyamalan'ın oyuncu seçimleri olabildiğince bu tipteki oyunculardan oluşuyor . Son Hava Bükücü'de birlikte çalıştığı Dev Patel , Sudaki Kız ve Köy'de birlikte çalıştığı Bryce Dallas Howard , Altıncı His ve Ölümsüz'de birlikte çalıştığı Bruce Willis her zaman ikili rollerin altından kalkabilecek ve filmin iyisini de , kötüsünü de oynamayı başarabilen isimler . McAvoy'u da rahatlıkla bu listeye eklemek mümkün . Onu şu ana dek Filth'te ve Victor Frankenstein'da kendini beğenmiş ve yozlaşmış bir karakter olarak , Aşkın Halleri ve Aşkın Son Mevsimi'nde romantik bir aşık olarak , yeni nesil X - Men serisinde ise bilge ve iyi kalpli bir mutant olarak gördük . Ünlü yıldızın Parçalanmış filmindeki rolü ise şimdiye kadar üstlendiklerinden bir hayli farklı . Vücudunda 23 farklı kişiliğe ev sahipliği yapan bir adamı canlandırmak elbette bir hayli zorlu bir iş . McAvoy'un verdiği röportajlardan da bu hastalıktan mustarip kişilere ulaşmaya çalışmış olduğunu ancak bir türlü karşılık alamadığını biliyoruz . Oyuncunun elindeki kısıtlı bilgiye ve kısa süreye göre hazırlanmış olduğunu da eklersek işinin ne kadar zorlu olduğunu anlayabiliriz . Ancak McAvoy'un yeteneklerini ortaya çıkaran bu yapımda onun neden Hollywood'un hızla yükselen yıldızlarından biri olduğunu görebiliyoruz . Filmde 23 karakterden yalnızca 7 - 8 tanesini görebiliyoruz ancak karakterler arasındaki geçişler o kadar keskin ve ani oluyor ki hangisinin hangisi olduğunu takip edebilmek zorlaşıyor . Ancak değişim sahnelerinde McAvoy'un mimikleri , hareketleri ve vücut kontrolü hangi karakterle karşı karşıya olduğunuzu anlamanızı sağlıyor . Son olarak ortaya çıkan 24 . karakter ise oyunculuk performansı açısından diğerlerine göre daha zorlu olmasa da bir hayli etkileyici bir vücut dili talep ediyor . Filmin diğer iki desteği ise The Witch ile yıldızı parlayan Anya Taylor Joy ve emektar oyuncu Betty Buckley oluyor . Joy bu film ile kariyerinde sağlam bir adım atmış diyebiliriz . Çaresizlik ve korku içindeki , hayatı boyunca boyun eğmeye alışmış bir genç kızın hayata tutunmak adına ne kadar ileri gidebileceğinin yanı sıra geçmişteki yaralarıyla nasıl mücadele ettiğini de gerek duygulanarak gerek onunla birlikte gerilerek fark ediyoruz . Buckley ise zeki ve şefkatli psikiyatr rolünün altından kolaylıkla kalkıyor.Filmin müzik seçimlerinden çok efekt seçimleri öne çıkıyor . Gerilim atmosferini sürekli olarak korumayı başarak efektler özellikle doğal seslerden seçilmiş . Kilit sesi , trafik sesi , hayvan sesi , gıcırdayan zemindeki ayak sesi derken filmin efektleri adeta filmin kendi doğasında gelişiyor . Böylece filmin en güvendiği kozuna , oyuncuların mimik yeteneğine odaklanabiliyoruz.Filmin sonunda karşımıza çıkan birkaç dakikalık Bruce Willis sahnesi ise , seyircilere etkili bir ters köşe yaparak , filme yepyeni bir atmosfer kazandırıyor . "" Parçalanmış "" tıpkı fraktal bir resim gibi , kendi içinde ifade ettiği bir bütün mevcut , ancak ( Wllis göndermesi ile ) "" Ölümsüz "" filmine bağlandığında , aynı dokuyu taşıyan daha büyük bir resme dönüşüyor . Shyamalan evreninin en etkili filmlerinden biriyle bütünleşen "" Parçalanmış "" , iki ayrı parçayı birleştirip homojen bir yapı oluşturuyor . Saf bir gerilimden öte işin içine psikolojiyi sokan , çocukluk travmaları ile derinleştirilen , beynin gücü ile bilimkurgu - fantastik - doğaüstü arasındaki dengeyi başarıyla kuran Parçalanmış , yalnızca gerilim sevenlerin değil , "" insan "" a dair derinliği seven her türlü seyircinin görmesi gereken bir yapım !"
6,"“ Popüler ” filminin Fransız yönetmeni Régis Roinsard 1972 doğumlu . Fred Astaire’in Audrey Hepburn ya da Ginger Rogers’la birlikte rol aldığı eski Hollywood filmlerini Cherbourg Semsiyeleri’nin renkli dünyasıyla birleştiren “ Popüler ” ise 1959 yılında geçiyor . Belli ki hiç yaşanılmamış , filmlerden görülen , bilinen bir döneme özlem , garip bir nostaljiden besleniyor bu çalışma . Tam olarak neye benzediğini , hangi filmlere referans verdiğini bilemememiz de ondan . Bir bakıyoruz Audrey Hepburn’ün kendine has vücut hareketlerini birebir çalışmış gibi gözüken Déborah François , “ Sabrina ” ( 1954 ) filminden bir sahneyi bugüne taşıyor . Romain Duris’nin işkoliklik maskesi arkasına saklanmış Humphrey Bogart kılığına büründüğüne inandığımız anda ise senaryonun gidişatı bize az sonra “ My Fair Lady ” den ( 1964 ) parçalar izleyeceğimizin sinyalini veriyor . Farklı farklı metinler , başka başka filmler iç içe geçiyor “ Popüler ” de . Film , modern bir kadın gibi yaşayabilmek adına Louis Echard'ın sigorta şirketinde sekreter olarak çalışmak için başvuran Rose’un hikayesini anlatıyor . İş görüşmesinde Rose’un sadece iki parmağını kullanarak inanılmaz hızlı bir şekilde daktilo edebildiğini fark eden Louis , genç kadını hemen işe alıyor . Rose’u ülke çapında düzenlenen daktilo yarışmalarına hazırlayarak bir yıldız yapmaya karar veren Louis’nin bu süreç içinde Rose’a ilgi duymaya başlaması ise sürpriz olmuyor . İçinde yaşadığımız “ Çekilecek bütün filmler çekildi . Söylenecek her söz söylendi ” dünyası sinema ve televizyon camiasının dönem filmlerine ve dizilerine eğilimini zorunlu kılıyor belki de . Artık sadece belirli bir dönemi konu edinen çalışmaların haricinde eski formları ve anlatım biçimlerini de günümüze taşımak , eski türleri geri dönüştürmek bir tarz haline gelmiş durumda . Roinsard’ın filmi de bu akımın peşine takılanlardan biri . Bilindik konusu ve gidişatıyla “ Popüler ” de yaşanan hiçbir şey sürpriz değil aslında . Ancak filmde daha önce de belirttiğimiz gibi izleyenleri kendisine çeken yoğun bir duygu yaratımı söz konusu . Filmin geçtiğimiz yıllarda “ Artist ” filmiyle Oscar Ödülü'ne aday gösterilen görüntü yönetmeni Guillaume Schiffman’ın bu duygunun yaratılmasındaki payı çok büyük . Schiffman sayesinde “ Popüler , ” eski formları yeniden şekillendirmekten öte bir his yakalayabiliyor ve çoğu zaman izleyenlere ‘ yeni ’ , film dünyasına bugünden bakan bir çalışma olduğunu unutturuyor . Aynı konuda filmin kostüm ve makyaj ekibinin başarısı da takdire değer . Bütün bunların sonucunda yaratılan atmosfer ise , çoğumuzun zihninde kurgulanan bir dönemin kapısını aralayıp , izleyenleri klişe bir hazla kendisine bağlayabiliyor . Nihayetinde “ Popüler , ” Régis Roinsard’ın önderliğinde başarıyla orkestra edilmiş bir film . Sophie Reine ve Laure Gardette imzalı kurgusu öyle bir ritme sahip ki “ kim daha hızlı daktilo kullanıyor ? ” gibi bir konuyu bile heyecanlı ve sürükleyici hale getirebiliyor . Başrol oyuncuları Déborah François ve Romain Duris ise film dünyasını ayakta tutan nostaljik duyguyu bireysel performanslarında başarıyla besledikleri gibi karşılıklı olarak da son derece sıcak ve samimi bir oyun çıkarıyorlar ortaya . Bununla beraber , “ Popüler ” in eski hikayeleri ve formları bugüne taşıyan çalışmaların çoğunda var olan eleştirel damardan yeterince nasibini almamış bir yapım olduğunu söyleyebiliriz . Zaman zaman gidişata , yarattığı o ‘ büyülü ’ nostaljik film ortamını sarsan müdahalelerde bulunsa da vermek istediği mesaj yeterince net değil bana göre . Yine de “ Popüler , ” sadece eğlenmek ve iyi vakit geçirmek için izleyenlere vaat ettikleriyle bile yeterince zengin bir çalışma ."
6,"Fransız yönetmen Cédric Kahn'ın son filmi "" Daha İyi Bir Hayat ( Une vie meilleure ) "" ta her şey kapı kapı dolaşıp iş arayan Fransız aşçı Yann'ın Nadia ile tanışmasıyla başlıyor . Dokuz yaşında bir oğlu olan Lübnan asıllı Nadia'ya ilk görüşte aşık olan ve uzun soluklu bir ilişkiye adım atan Yann , bir gün Paris yakınlarında yeşillik bir alanda hep birlikte vakit geçirirlerken şans eseri terk edilmiş bir ev buluyor . Yepyeni bir restoran kurmak için son derece elverişli olan bu mekanın satılık olduğunu öğrenmeleriyle hem Yann'ın hem de Nadia'nın zihninde daha iyi bir hayatın resmi çiziliveriyor . Bu noktaya kadar Catherine Zeta - Jones ve Aaron Eckhart'ın başrollerini paylaştıkları "" Aşkın Tarifi ( Les mille et une recettes du cuisinier amoureux ) "" ( 2007 ) filmini hatırlatan "" Daha İyi Bir Hayat , "" Yann ve Nadia'nın hayallerindeki restoran mekânını satın alabilmek için banka banka dolaşmaya başlamalarıyla karanlık bir çehreye bürünüyor . Evin satış fiyatına denk düşecek miktarda kredi almanın yanı sıra kredinin peşinatını yatırabilmek için de başka bir krediye başvuran ikili kısa sürede kendilerini derin bir borç batağının içinde buluyorlar . Gidişatın başkarakterlerini içine sürüklediği bu sosyo - ekonomik ortam , filmin "" Aşkın Tarifi "" nin savunduğu değerlerle taban tabana zıt düşen bir söylem tutturmasına yardımcı oluyor . Çünkü "" Aşkın Tarifi "" nin Kate ve Nick'inin hikayesine yön veren ' Amerikan rüyası'nın ümit dolu fırsatları "" Daha İyi Bir Hayat "" ın dünyasındaki kimsenin önüne serilmiyor . Daha iyi bir hayat kurmanın ancak daha zengin olmakla mümkün olduğunu savunan Cédric Kahn'ın filmi bu yolla sınıf kavramının ne kadar derin ve çoğunlukla aşılamaz bir engel olduğunu vurguluyor . Kapitalist toplumlarda mutluluğun her daim bürokrasi , para ve devlet politikalarıyla gölgelendiğinin de altını çizen "" Daha İyi Bir Hayat , "" ortaya eleştirel yanı oldukça kuvvetli bir hikaye çıkarıyor . Filmin karartmalarla öyküden öyküye atlayan ve yer yer devamlılık hissinin kaybolmasına neden olan gidişatının izleyenleri tekinsiz bir ruh haline sürüklediğini ve aynı anda birden fazla film seyrediyormuş gibi bir his yarattığını da söylememiz mümkün . Seyredenlerin tek bir öyküyle özdeşleşmelerine engel olan bu durumun , Kahn'ın imza niteliğindeki ağır anlatımıyla birleştiğinde filmin ritmini ve sürükleyicliğini de yavaşlattığını iddia edebiliriz . Ancak bu iddiaları ortaya koyarken ' ritim ' ve ' sürükleyicilik ' gibi tanımlamaların daha çok ticari sinema örnekleriyle kavramlaştığını ve sanat sinemasının temelde bu tür kavramlara ve neden - sonuç ilişkisiyle motive edilmiş sahnelere ihtiyaç duymadığını belirtmemizde yarar var . Bu nedenle , zaman zaman ticari sinema ve sanat sineması arasında bir köprü kurduğunu hissettiren "" Daha İyi Bir Hayat "" ın ticari sinema örneklerine kıyasla yavaş ve seyredilmesi zor bir film olarak sınıflandırılabilirken bir sanat filmi olarak tam da sahip olması gerektiği gibi bir anlatım tutturduğunu söyleyebiliriz . Cédric Kahn'ın filminin anlatım düzeyinde yarattığı bu ikiliğin öyküsel bağlamda eleştirdiği meselerle paralellik yaratmasının hikâyeye apayrı bir anlam bütünlüğü kattığı da bir gerçek . "" Daha İyi Bir Hayat "" bir yandan , özellikle başlangıç bölümünün hayalperest enerjisiyle , ticari sinemaya göz kırpan bir yandan da ticari sinema dilini kırmaya çalışan bir karaktere sahip ve bu özellik filmin kapitalist dünya düzenini eleştiren yanıyla oldukça başarılı bir birliktelik oluşturmakta . Dolayısıyla her aşaması birbiriyle iletişim kurabilen çok katmanlı bir yapıya kavuşan "" Daha İyi Bir Hayat "" ı izlenmeye değer bir film olduğunu söylemek de mümkün . Uzun lafın kısası , Yann rolündeki Guillaume Canet ile Nadia'nın oğlu Süleyman'ı canlandıran genç aktör Slimane Khettabi'nin göz dolduran performansları ile daha da zenginleşen yeni Cédric Kahn filmini kaçırmamakta fayda var ."
9,"Eduardo Galeano'nun eşsiz kitabı "" Tepetaklak "" , anne ve babalara bir mesaj ile başlar . Ne şaşırtıcıdır ki mesajı veren , hapse girmek üzere olan , yeraltı dünyasının ünlü isimlerinden Al Capone'dir . Bir gazeteciye şöyle der Capone , ta 1931 yılında , "" Başka yasalara itaat edilmeyen yerde çürüme tek yasa olur . Çürüme bu ülkenin altını oyuyor . Erdem , onur ve hukuk hayatımızdan buharlaşıp uçtu . "" . Tersine bir dünyada yaşıyoruz . Dünyanın en tehlikeli silahlarına sahip olanlar , bu silahlara sahip olmakla itham ettikleri ülkeleri işgal ediyor . Dünyayı en çok kirletenler , gezegenin bekçiliğine soyunmuş durumda . Bugünlerde en çok para , korkudan kazanılıyor . Korkularımız , birilerine fena halde hizmet ediyor . Gerçekleri izlemek için karşısına geçtiğimiz televizyonumuz , bizi izliyor . Herkes gibi medya da , birşeylerin ters gittiğinin farkında . Ayakların baş olduğunu herkes gibi onlar da biliyor . Ama düzenin çarklarından biri olduğu için sistemi düzeltemiyor , hatta çoğu zaman , yine aynı sebepten olaylara doğru açıdan bile bakamıyor . İyi Geceler İyi Şanslar ABD tarihinin en utanılan dönemlerinden McCarthy dönemine ışık tutuyor . Ülkenin içinde bulunduğu ruh halini yansıtsın diye siyah beyaz atmosfer . Gerçeklerin sis perdesiyle örtülmesini sembolize eden yoğun sigara dumanı . Bir senatörün çıkıp insanları "" yurtseverler ve komünistler "" diye ayırdığı yıllar . Bölücülükle mücadele için bölücülük . Savaşı önlemek için savaş . Ölmemek adına öldürmek . 1950 ' lı yılların ünlü televizyon habercisi Edward R . Murrow'un , komünist avcısı senatör Joseph McCarthy'ye karşı türlü baskılara karşın ortaya koyduğu mücadele , yaşanmış bir olay . Film , o dönemi anlatan belgeselvari havasıyla günümüze dair çok isabetli bir ayna tutmayı başarıyor . Bir sinema eseri olmaktan çok bunu yapmaya gayret ediyor . Bu yüzden sinemadan uzaklaşıp kendini belgeselin kollarına atmaktan çekinmiyor . Sanat , doğru ve etkili bir bakış açısı yakalayabiliyorsa bunu , bir parça da olsa hala özgürlüğünü koruyabilmesine borçlu . Bağımsız diye bilinen filmlerin bile sektör olduğu , büyük stüdyo çarklarının sırf bağımsız film çekmek için küçük çarklar yarattığı bir sinema dünyasındayız . Yine de doğru dürüst iş yapmaya , korkmadan doğruları söylemeye çalışanlar var , üstelik Holywood'da . ABD sinemasının da sistemin bir parçası olduğu sır değil . Ama dünya öyle bir noktada ki , artık bazı insanlar , durdukları noktayı gösterme ihtiyacını duruyor . Tarafsız , sessiz kalmak istemiyor . Para , şöhret ve hayranlarının bolluğuna rağmen bu film için 7 buçuk milyon doları zor toplayan bir George Clooney çıkıyor örneğin . İlk yönetmenlik denemesi Tehlikeli Aklın İtirafları'da zor bir senaryoyu eli yüzü düzgün çekmeyi başaran Clooney , ABD'nin ipliğini pazara çıkarttığı Syriana'daki ajan rolünden sonra şimdi de yazdığı , yönettiği ve yardımcı rolde göründüğü son derece kişisel emeği İyi Geceler İyi Şanslar ile ses getirebilmenin onurunu yaşıyor . George Clooney , ABD'de 1950 ' de yaşanan delice bir dönem üzerinden hem siyasete , hem topluma hem de babasından dolayı çok saygı duyduğu bir meslek olan haberciliğe güncel eleştiriler yöneltiyor . O dönem , dönüp bakıldığında nasıl inanılmaz geliyorsa , aslında içinde bulunduğumuz dönemin de çok farklı olmadığını söylüyor . Tek bir siyasi partinin hüküm sürdüğü , tüm insanların aynı düşündüğü bir ülkeyi hayal ediyordu McCarthy . Clooney soruyor , "" Ya bizdensiniz ya da onlardan "" diyen Bush çok mu farklı ? Belki de bu yüzden , çoğu gerçek olan film karakterleri , 24 saat boyunca sigara dumanı altında , dört duvar arasında çalışıyor . Clooney'in film setini dış mekana taşımaktan aciz oluşundan değil , bilinçli bir tercih bu . Karakterler , bu halleriyle dışarıya çıkmak , özgürlüklerini geri almak için çalışır gibiler . Filmi önce renkli çekip sonra siyah - beyaza dönüştüren Clooney , sade bir kurgu ve az sayıda mekan tercih etmiş . Yılların emektar karakter oyuncusu David Strathairn , filmin afişinde John Cusack'a ( ! ) , film boyunca da Ed Murrow'a benzemeyi başarmış . Dahası , Jeff Daniels ve Robert Downey Jr . gibi kalite isimler de bu projede yer almaktan kaçınmamışlar ; güzel . . . İyi Geceler İyi Şanslar'ın yılın en iyi 5 filminden biri olduğu tartışılır . Aslında bir film olduğu bile şüpheli . O dönemi birebir yansıtmak için bu sıfatı kaybetmeyi bile göze alan bir belge ( sel ) daha çok . Son yıllarda isabetli karar verme oranı iyice düşen Akademi'nin filmi Oscar'a aday göstermesi , dahası diğer adaylar arasında Munich'in de yer alması , durduğu yerin neresi olduğunu belli etmek isteyenlerdeki artışın bir işareti olabilir mi ?"
9,"Amerikan sinemasından çıkan en mühim şahsiyetlerden Coen kardeşler bu kez de Homeros'un ünlü destanı Odysseia'nın epeyce serbest bir uyarlamasını beyazperdeye taşıyorlar . Aslında bunu belirtmemiş olsalar , anlamak epey zor olacaktı . Antik Yunan'da geçen ve ağır bir dili olan bu destan , ekonomik krizin içindeki , ırk ayrımının tüm şiddeti ile devam ettiği yüzyıl başlarındaki Amerika'ya taşınmış.Birbirlerine zincirlerle bağlı üç mahkum hapishaneden kaçarlar ve içlerinden birinin ( isme dikkat : Ulysses Everett McGill ) hapse düşmeden önce sakladığı parayı bulmak üzere bir yolculuğa çıkarlar . Dört gün içinde paranın saklandığı yerde olmaları gerekmektedir çünkü söz konusu yer sular altında kalacaktır . Ancak Ulysses dışındakilerin bilmediği gerçek ise , Ulysses'in karısı Penny'nin dört gün sonra başka birisi ile evlenecek olmasıdır . Yolculukları sırasında bu üç kaçak , bir yandan peşlerindeki polislerden kaçmaya çalışırken bir yandan da pek çok ilginç kişilikle ve olayla karşılaşırlar . Bu olay ve kişiliklerin bir kısmı Odysseia'dan alınmışken bir kısmı da devrin gerçekten yaşamış , ünlü simaları . Tek gözlü İncil satıcısı , ( Odysseia'dan Cyclops ) , denizde karşılaştıkları güzel ve ölümcül kadınlar ( tabii ki Odysseia'daki denizkızları , yani sirenler ) , bebek yüzlü gangsterler ( bebek yüz Nelson ) , ruhunu şeytana satmış zenci müzisyen ( ünlü caz gitaristi Robert Johnson ) karşılaştıkları kişilikler arasında yerlerini alıyor . Bunun yanında destansı bir vaftiz töreni ile aynı derecede etkileyici bir Ku Klux Klan ayinine tanık oluyorlar . Hatta ( yine Odysseia'dan alınmış bir tema ile ) aralarından birinin kurbağaya dönüştüğünü bile görüyoruz.Coen kardeşler bu filmlerinde de yine her zamanki gibi tanıdıkları ve sevdikleri oyuncularla çalışmışlar çoğunlukla . John Turturro ve John Goodman gibi artık epey samimi olduklarını tahmin ettiğim adamlar tam kendileri için yazılmış gibi duran rollerde döktürüyorlar . Yine daha önce beraber çalıştıkları Holly Hunter da hiç taviz vermeyen eş rolünde ufak ama güçlü bir performans çiziyor . Ama filmin asıl yıldızı Coen'lerin ilk kez çalıştıkları , umarım tekrar da çalışacakları , George Clooney olmuş . Clooney , saçından ve eşinden başka her şeyi ikinci plana atabilecek ( ikisi arasında tercih yapacak olsa da saçını seçerdi herhalde ) Ulysses rolüne kalıp gibi oturmuş . Clooney biraz da Ulysses'i oynayan bir Clark Gable'ı oynuyor belki : Çünkü özellikle bazı kadrajlarda "" bu adam Clark Gable "" dememek mümkün değil . Oyunculardan bahsetmişken , Steve Buscemi acaba hasta falan mı diye düşünmeden edemedim doğrusu , Coen'lerle bundan önce 5 filmde çalışmış olan Buscemi acaba bu filmde niye yoktu ? Tıpkı oyuncularda olduğu gibi Coen'ler aynı teknik ekiple de çalışmayı seviyorlar . Uzun zamandır beraber çalıştıkları görüntü yönetmenleri Roger Deakins , kurgucuları Roderick Jaynes ( ki kendileri aslında bizzat Coenler'den başkası değildir ) ve aynı zamanda Ethan Coen'in de eşi olan Tricia Cooke ve sanat yönetmenleri Dennis Gassner artık birbirlerinin dilinden çok iyi anlıyor olmalılar . Özellikle üç kaçağın şaşkınlıkla bakmaları ile başlayan vaftiz ve KKK ayini sahneleri görsel açıdan çok etkileyici : İkinci sahne , sanki eski Hollywood müzikallerinden fırlayan bir bölüm . Coen'ler ufak ayrıntılara da özellikle dikkat etmişler . Mesela kaçaklarımızı kovalayan polislerin başını hemen her gördüğümüzde gözlüğünde bir ateş yansımasını da görüyoruz . Ulysses'in her zaman kullandığı briyantin de ( tek bir marka kullanıyor ) filmin başından sonuna dek çeşitli vesilelerle karşımıza çıkıyor.Ve tabii ki filmde çok önemli bir rol oynayan müzik . Yine Coenlerin vazgeçemedikleri bestecileri Carter Burwell ile birlikte T - Bone Burnett film için tam da dönemin ruhuna uyan müzikler yapmışlar , bunun yanında dönemin ünlü şarkıları da kullanılmış . George Clooney'nin ne kadar iyi şarkı söylediğini de görebiliyoruz bu film sayesinde.Pek çok olumlu özelliği olan film yine de Coenler'in BARTON FINK ve FARGO gibi başyapıtlarının biraz gerisinde kalıyor belki , ama yine de her zamanki muziplikleri , hareketlilikleri ve zekaları yerli yerinde . Ancak benim gittiğim seansta pek çok izleyicinin çok sıkıldığını ve film bittiğinde kendilerini salondan dışarı zor attıklarını da gözlemledim . Eh , sanırım komediden , SCARY MOVIE ( KORKUNÇ BİR FİLM ) gibi zeka seviyesi sıfırın altında dolaşan bir film anlayanlar pek sevmeyecektir bu yapımı . Coenseverler zaten kaçırmayacaktır , iyi bir film izlemek isteyen herkes de gitsin görsün derim ben.Son bir not ; Coenler film bittikten sonra yaptıkları bir söyleşide aslında Odysseia'yı okumadıklarını , sadece bu filmde kullandıkları kadarı hakkında bilgi sahibi olduklarını söylediler . Kardeşlerin bundan önce FARGO'nun yaşanmış bir olaya dayandığını söyleyip sonradan "" yok böyle bir şey "" dediklerini de biliyoruz . Aslında varolmayan kurgucuları Roderick Jaynes'in Oscar'a aday olduğu da bilinen bir vaka . Bu şakacı adamların Odysseia'yı okumadıklarına dair açıklamalarına inanıp inanmamak da size kalmış bu durumda ."
6,"İzleyende herhangi bir duygusal reaksiyondan öte zıplamadan çığlık atmaya dek uzanan fiziksel tepkiler doğuran bir gerilim filmi , gerçekten de beyazperdeden fırlayıp seyredene bedensel olarak dokunabiliyor . Bu nedenle bir gerilim filminin izleyicisi ile kurduğu ilişki , zaman zaman herhangi bir filmin kurduğundan çok daha yakın ve kişisel olabiliyor bana kalırsa . Süresi boyunca psikolojimizde iniş çıkışlara sebep olan bir gerilim filmi , farklı geçmişlere sahip bir izleyici topluluğu içinde , herkesin değişik korkularını tetikliyor . Sizin hiç tepki vermediğiniz bir sahnede yanınızda oturan kişi hafif bir titreme nöbeti geçirebiliyor örneğin . Seyredenin kişisel bilinçaltıyla bu kadar ilintili bir ilişkiden bahsettikten sonra herhangi bir gerilim filminin başarısı hakkında genel bir kanıya varmak da zorlaşıyor . Sağlıklı bir yorum yapmanızı , kendi kişisel korkularınız engelliyor . Craig Rosenberg yönetmenliğindeki Alacakaranlık , egosu oldukça yüksek bir film . Korkutucu anları doğal akışına bırakmayıp , ses ve müzik efektleriyle işaretleyen film , sürekli izleyicinin bir adım önünde durmak için aşırıya kaçan bir çaba sarf ediyor . Seyredenin olacakları önceden tahmin etmesine engel olmaya çalışırken daldan dala atlayan hikayesi ise , olay örgüsünü sıkı sıkıya takip edemememize yol açıyor . Bu yaklaşımıyla izleyeni , olan bitenleri hazmetmesi için özgür bırakmayıp , baskı altına alıyor . Eğer bu tutum seyredeni germek dışında belirli bir amaca yönelik olsaydı , ilginç sürprizlere ve adrenalin yağmuruna sebep olup , önünde saygıyla eğilmemizi sağlayabilirdi . Fakat Alacakaranlık'ın bu baskıcı tavrı , sürekli kendisi konuşmak isteyen bir çocuğun iç sıkıcı inadını andırıyor . İlk başta nedenini anlayamadığımız ve hafif gülümseyerek maruz kaldığımız bu baskının esas nedeninin olay örgüsündeki tutarsızlıkları örtbas etmek olduğunuysa ilerleyen dakikalarda anlıyoruz . Alacakaranlık , bir hikayeye , birbiri içinde çözünemeyecek birçok öykü karıştıran ve havada kalan bölümleri nedeniyle kendi içinde bocalayan bir yapım . İnzivaya çekilen yazar teması ile Stanley Kubrick'in The Shining'ini hatırlatan , çocuğunun ani ölümünü kabullenebilmek için uzaklara kaçan anne modeliyle Nicholas Roeg'in Don't Look Now'una göz kırpan film , bu öykülerle de yetinmiyor . İnzivaya çekildiği evin geçmişini keşfeden ve evin hatıralarına gömülen kadın figürünü de , Alfred Hitchcock'un Rebecca'sından ödünç alıyor ve bütün bunların içine bir de fazladan olay örgüleri sıkıştırıyor . Hepsi ayrı ayrı koca birer filme konu olmuş hikayeler bir araya konulup , bir karakter etrafında dönmeye başladığındaysa suyu sıkılmış birer limondan farkları kalmıyor . İçi boşalan konular izleyiciye hiçbir anlam ifade etmemeye başlayıp , gülünç bir hal alıyor . Filmdeki bu kusuru kamufule edebilecek gerilim unsurları da usulüne uygun bir ritme sahip olsalar da , yeterince yaratıcı bir performans sergileyemiyorlar . Yerinde kullanılan ses ve müzik efektleri , kişisel hayatında karanlık korkusuyla boğuşmakta olan birini gerebilecek cinsten olmalarına rağmen filmi tek başına götürebilecek kuvvetten yoksunlar . Bütün bunlara rağmen , Alacakaranlık'ın , seyircinin dikkatini ayakta tutmayı başaran enteresan bir yönü var ve bana kalırsa bu yönün tamamını mekan seçimine borçlu . Çünkü inzivaya çekilen hüzünlü yazarımız Rachel'in kulübesinin bulunduğu ada , filmde eksik olan her şeyi içinde barındırıyor aslında . Penceresinden eski püskü bir deniz feneri görünen bu kulübe , kayalık bir arazinin tam kenarında yer alıyor . Gece olduğunda in cin top oynayan el değmemiş çevrenin korkutucu havası , zayıf gerilim öğelerine güç katıyor . Rachel'ın ara sıra indiği kasabanın puslu havası ve kendi aralarında Keltçe konuşan kasaba sakinlerinin gizemli tavırları , izleyenlere bu yerin insanı meraka düşüren filmden bağımsız bir öyküsü olduğunu hissettiriyor . İçine kapanık atmosferiyle izleyeni heyecanlandıran boş ve ürpertici mekan , öyküsündeki anlam karmaşasına rağmen filmin geneline bir sadelik yayıyor . Alacakaranlık , mekan tercihiyle bizleri kandırıp , kendisini izlettirmeyi biliyor . Fakat sinema salonunu terk ettiğiniz anda etkilendiğiniz her şeyin filmin kendisiyle alakası olmadığını anladığınız zaman , büyük bir hayal kırıklığına kapılıyorsunuz . İngiltere'nin puslu havasının , dağlık mekanlarının sihri , ucuz gerilim romanlarını andıran senaryosuna karşın bütün bir filmi size izlettirmiş oluyor . Aklınızda sadece film boyunca Kelt müziklerini ne kadar dinlenmeye değer bulduğunuz kalıyor ."
8,"Felekten Bir Gece kaba , belden aşağı , tiksinti verici , utanmaz , arlanmaz bir ahlaksızlık abidesi . Bu arada filmin ne kadar komik olduğundan , en az bir kaç kez koltuğumdan düşürecek kadar güldürdüğünden , ancak bir kaç yılda bir benzeri bulunacak kalitede ( Veya kalitesizlikte , bakış açınıza kalmış ) bir komedi olduğundan bahsettim mi ? Hikayenin yüzde doksan beşini olabildiğince belden aşağı esprilerle doldurduktan sonra sıcak ve şirin bir sonla bitiren , 40 Yıllık Bekar ve Çok Fena gibi Judd Apatow komedilerinin büyük hayranıyım . Fakat itiraf etmeliyim ki Felekten Bir Gece'nin şirin bir sonun vereceği güvenliğin arkasına saklanmadan baştan sona umarsızca kaba ve ahlaksız bir komedi bombardımanı olması orijinal ve taze bir hava yaratıyor . Eğer doğaüstü düzeyde beceriksiz ve gerizekalı üç ana "" karakter "" in filmin sonlarına doğru birden hayatın anlamını keşfetmelerini bekliyorsanız zamanınızı harcamayın . Film , Las Vegas'ta bekarlık partisine gelip kafayı bulduktan sonra damat Doug'ı ( Justin Bertha ) kaybeden Phil ( Bradley Cooper ) , Stu ( Ed Helms ) ve Alan'ın ( Zack Galafianakis ) Doug'u bulmaya çalışmaları etrafında gelişiyor.Geyik Muhabbeti ve Old School gibi yer yer sınırları zorlayan espriler içermesine rağmen dengesiz ve yavan bir tad bırakan iki filme imza attıktan sonra Felekten Bir Gece ile ilk komedi şaheserine imza atan yönetmen Todd Phillips'in amacı , bu basit konu kalıbının içine olabildiğince edepsiz , abartı ve yer yer şiddetli durumlar ve espriler sıkıştırmak . Öyle ki bu eleştiri boyunca sansürlenmeden örnek verebileceğim sadece iki sahne aklıma geliyor . Birincisi , avanaklarımızın küçük çocuklardan elektrik yediği karakol sahnesi . İkincisi ise bebeğin kafasının taksinin kapısına çarptığı espri . Bu sahnelerin ikisi de ailelere uygun fragmanlarda var tabii . Ailelere uygun olmayan bazı diğer sahneler şöyle:Filmin başlarında Alan - - - - - - - - - - - - bebeğin - - - - - - gibi - - - oluyor . Sonradan - - - - - - - - - - - - tavuk - - - - - - - - - - - - - - - - çok komik . Ayrıca karakterlerimiz bir sahnede - - - - - - - - - - - - - - - - - Mike Tyson - - - - - - - - - - - - - - kaplan'ı - - - - gibi yapıyor . Sonlardaki bir kare Alan'ın - - - - - - - - - - bir fahişe tarafından - - - - - - - - - - - - - - - - - görüyoruz . Bitiş jeneriğinde görünen bu sahne filmin en büyük kahkahalarından birini sağlıyor ve ayrıca gelecekte sınırların ne kadar zorlanabileceğinin ipuçlarını veriyor.Felekten Bir Gece'den ne kadar haz alabileceğiniz tamamiyle espri anlayışınıza bağlı , bu kadar basit . Eğer Ah Mary Vah Mary'de ta on sene önce seyirciyi şoke eden , fakat günümüzün standartlarıyla neredeyse Doris Day komedilerinin masumiyetiyle karşılaştırabilecek "" saç jeli "" şakasına halen mideniz bulanıyorsa aman diyeyim Felekten Bir Gece'den uzak durun . Fragmanda şirin bebek var diye aldanmayın . O bebeğin elleriyle neler yapıldığını bir bilseniz . . . Geriye kalan "" anlaksız "" ların ise salonları bir an önce doldurmaları tavsiyem.Beyazperde now has reviews in English ! If you would like to read our critic Oktay Ege Kozak's review of "" The Hangover "" in English , read below . New reviews coming soon ! The Hangover is a rude , crude , crass , disgusting and shameless pile of indecency and immorality . Oh , did I mention how funny it is ? Or that it made me laugh so hard that I almost fell out of my seat on numerous occasions ? Or that it's one of those rare comedies that pushes the boundaries so much , it only comes along once every couple of years ? I'm a big fan of Judd Apatow comedies like The 40 - Year - Old Virgin and Superbad , where ninety - five percent of the story is crammed with as many crude and immature jokes as possible , only to finish up with a warm and fuzzy ending with lots of heart . Yet I must admit that The Hangover's unapologetically shameless and crude approach all the way through without hiding behind the safety of a cute and warm ending gives it an aura of originality and freshness.If you are expecting our three almost supernaturally incompetent and stupid "" characters "" to find the meaning of life at the end , don't waste your time . The story revolves around Phil ( Bradley Cooper ) , Stu ( Ed Helms ) and Alan's ( Zack Galafianakis ) search for Doug the groom ( Justin Bertha ) after they lose him following a crazy bachelor party in Vegas , of which none of them have any recollection of . Director Todd Phillips , who helms his first comedy masterpiece after Road Trip and Old School , two similarly envelope - pushing , yet uneven and bland efforts , does a great job of squeezing in as many shameless , over - the - top , and sometimes violent jokes and situations inside this relatively simple concept . So much so that I can only think of two scenes I can give as an example on this review without being heavilt censored.The first scene involves our morons being tazered by little school kids in jail . The second is a gag where the baby they find in the closet of their bachelor pad accidentally gets his head slammed on a taxi door . Both of these scenes can of course be found in family - friendly trailers . The non - family - friendly scenes are as follows:During the beginning , Alan - - - - - - - - - - - - the baby - - - - - - like - - - happens . Then - - - - - - - - - - - - chicken - - - - - - - - - - - - - - - - very funny . Also , during one scene , our main characters - - - - - - - - - - - - - - - - - Mike Tyson - - - - - - - - - - - - - - tiger - - - - . A photo near the end shows Alan - - - - - - - - - - in an elevator - - - - - - - - - - - - - - - - - by a hooker . This shot shown during the end credits provides one of the movie's biggest laughs and prepares us for how far the limits of taste will be crossed in future comedies of the sort . Whether or not you're going to enjoy The Hangover completely depends on your sense of humor , and that's pretty much it . If even after ten years you still feel queasy and disgusted by the infamous "" hair jel "" scene from There's Something About Mary , which although geniunely shocked audiences back then , it could be seen on the same level of Doris Day films compared to today's comedy standards , then please stay away from The Hangover . Don't be fooled just because you see a cute baby in the trailer . If only you knew what they did with that baby's hand . . . The rest of us "" deviants "" are advised to fill the theaters to see The Hangover as soon as possible ."
2,"2008 ' de üçüncü boyutun albenisi ve sinemanın eğlenceli tarafını arkasına alan Eric Brevig tarafından kotarılan Dünyanın Merkezine Yolculuk ( Journey to the Center of the Earth ) ' ta uygulanan ve tutan formülün bir kez daha kullanılacağını öngörmek pek de zor değildi . Zira , Hollywood'un dene - yanıl , yanılmazsan sömürme todunu fazla gizlemeden , her daim kullandığı malum . Ardına sığındığı teknolojinin parıltısı ile gişede bir hayli başarılı olan Dünyanın Merkezine Yolculuk'un salonlarımızı ziyaretinden yaklaşık dört sene sonra devam filmi misyonunu üstlenen , Verne mitolojisini serbest bir şekilde kullanan ve Verne hayranlarının yanında iflah olmaz bilimkurgu tutkunlarını da tavlamaya çabalayan Gizemli Adaya Yolculuk ( Journey 2 : The Mysterious Island ) ' un buna rağmen , 0 - 12 yaş aralığından daha geniş bir kesime hitap ettiğinisöylemek iyimserliğin dibine vurmak olacaktır . Okyanusun ortasındaki gizli , bilinmeyen bir adadan şifreli bir çağrı alan Sean'ın adayı ve büyükbabasını bulma uğraşı , Verne'in romanıyla olan organik bağlar muhafaza edilerek , Pazar sabahı sineması tadında karşımızda . Fantastik bir yol ve yolculuk filmi atmosferini de cebine koyan film , çocukların algısına yönelik dramatik yapısını ve mizahi yaklaşımını ilk anlarından itibaren belli etmeyebaşlıyor . Dwayne Johnson , Vanessa Hudgens , Michael Caine ve Luis Guzman gibi tanıdık ve popüler simalarla da hafif bir serüven vadeden öyküsünü daha da çekici hale getirmeye çalışıyor . Ele aldığı hiçbir mevzuyu derinleştirmeden , tamamen amaca yönelik bir tavır takınarak yol alan bu tip filmleri sağlıklı bir biçimde değerlendirmek her daim zordur . Zira filmin klasik sinematik normları ve eleştiri yöntemleri ele alınarak eleştirilecek tüm sığlıkları , prodüksiyonun kendi tercihleri nedeniyle bu vaziyette . Örneğin neredeyse tüm diyalogların herhangi bir ilkokulun sene sonu müsameresinden alıntılanmış gibi durması , üvey baba - üvey evlat çatışması başta olmak üzere filmin dramatik yapısına katkı sağlayan her tuğlanın hammadde olarak kalitesiz bir kartonu kullanması ya da tahmin edilebilir manevralarla sürekli olarak kısıtlanan bir hayal gücünün filmin tüm atmosferine sirayet etmesi filmin kendisi için çizmeye çabaladığı yolun herhangi bir yardımcı öğesi . . . Bu bakımdan ne oyuncuların başarısızlıklarıyla , ne senaryonun sönüklüğüyle ne de hiçbir şekilde akılda kalıcı olamamasıyla eleştirilebilecek bir film Gizemli Adaya Yolculuk . Eğlendirici sinemanın bütün hazır kalıplarını hem akışında hem de karakterlerinde bir güzel kullanan filmin şiddet mefhumunu kapı dışarı ederek tamamen hafifleştiği ve hedef kitlesine doğru yöneldiğini söylemek gerekiyor . Kullanılan epey bayat ve sığ mizah da , filmin büyüklerle işinin olmadığını kesin bir şekilde destekler nitelikte . Öte yandan filmi izleyerek ve bir çocuğun bu filmden ne kadar büyük bir keyif alacağını empati kurma yöntemiyle hissederek filmden belli bir oranda keyif almak mümkün.Zaten Michael Caine gibi bir oyuncunun da büyük bir ihtimalle filmde oynama kararını bu tip biryöntemler aldığını hissediyoruz . Gizemli Adaya Yolculuk en temelde IMAX teknolojisinin "" çocuklar için Avatar "" konseptiyle bütünlendiği bir seyirlikten fazlası değil . Verne mitolojisine ve bu tarza yakın duran klasik hüviyetindeki çocuk kitaplarına hakim bir senaristin elinden çıktığı da besbelli ortada . Yönetmen Brad Peyton parlak renkler ve resimler ile cazip hale getirdiği gizemli ada da , seyirciyi avucunda tutabilecek türden . Kısacası yazının başında da belirttiğimiz gibi özellikle yaşı küçük sinema izleyicisinin zihnini güzelce meşgul edebilecek bir film bu . Ancak filmin bütün vaatlerinin de bundan ibaret olduğunu söylemek gerek . Haftasonu "" çocuğumu hangi filme götürsem "" diye kafa yoran ebeveynin hayatını kolaylaştıracağı kesin.kaankarsan @ gmail.com twitter.com / kkarsan"
4,"İnternet aleminde sinema bilgileri için en güvenilir ve popüler site olan The Internet Movie Database'in ( Imdb ) Son Durak 4 sayfasında "" eğlenceli bilgiler "" bölümü şu bilgiyi veriyor : Filmde 11 ölüm sahnesi var . Serideki en çok ölüm sahnesi bu bölümde . Bu noktadan sonra filmin yavan ve tembel teknik detayları hakkında yazabileceğim her hangi bir analitik eleştirinin Son Durak serisinde mantıklı ve ustaca elden geçirilmiş bir senaryo kadar yeri var bu yazıda . Filmde tam 11 ölüm sahnesi var . İşte bu kadar . İlk üç filmi izleyenler o bölümlerdeki Rube - Goldberg tarzı ( Rube - Goldberg'in ne olduğunu bilmeyenler için : http : / / tr.wikipedia.org / wiki / Rube_Goldberg_makinesi ) karmaşık ölüm sahnelerini akla getirsin , her bölümle biraz daha azalan yaratıcılığı bir gıdım daha kıssın ve 11 ile çarpsın . Çarptınız mı ? Tamam işte , Son Durak 4 3D : Kafa Karıştırıcı Numaraların İntikamı'nı kafanızda izlemiş oldunuz . Böylece bilet parasına gerek kalmadı.Filmin hikaye yapısı diğer bölümler ile neredeyse saniyesi saniyesine aynı . Filmi izledikten sonra adını unutun , neye benzediğini bile hatırlayamayacağımız bir genç , nereden geldiği bilinmeyen bir kehanet sonucu aynı oranda kolayca unutulabilir genç arkadaşlarının ölümünü görür . Uçak , otoyol ve korku treninden sonra kaza şimdi ise Nascar'da geçiyor . Yapımcıların kaza seçenekleri azalıyor . Bir sonraki bölümde Atletik Yürüme Olimpiyatları sırasında ayakkabı bağına takılıp boyunlarını kıran zavallı yürüyüşçülerin hazin ölümlerini izlersek şaşırmayın.Gördüğü kehanet sonrası arkadaşlarını kurtaran gencimiz ( Bu filmde adı Nick olan genç , Bobby Campo tarafından canlandırılıyor , merak eden varsa ) ölümün işinin bitmediğini , arkadaşlarının teker teker öldüğünü fark eder . Nick'in kendini ve arkadaşlarını kurtarabilmesinin tek amacı "" ölümün planı "" nı yenmektir . Senaryo tembel . Yönetim yavan . Oyunculuğa gelmişken , bahsetmesem olmaz mı ? Sıra 3 boyut meselesine geldiğinde ise teorim şu : Bence 3 boyut teknolojisi kötü filmleri daha dayanılır kılmak için yaratılmış . Sonuçta akılda tutalım ki bu teknoloji ilk olarak 50li yılların B filmlerini daha ilgi çekici göstermek , o yapımların ucuz bütçesini ört bas edebilmek için yaratılmış.Pixar'ın Up filmi gibi kırk yılda zor bulunacak türde bir şaheser için 3 boyut teknolojisi , seyirci ile hikayenin dehası arasında bir engel olmaktan ileriye gidemezken , Son Durak 4 gibi bir yavanlık abidesini gayet izlenilebilir kılıyor açıkçası . En azından kafatasından girip gözden çıkan bir kazığın ucunda oluşabilecek beyin parçalarının üç boyutta neye benzediğini merak ediyorsanız cevabını Son Durak 4 ' te bulabilirsiniz.Peki sonuç nedir ? 11 ölüm sahnesi . 3 boyut . Bu kadar ."
5,"1989 doğumlu Xavier Dolan , ilk uzun metraj filmi "" Annemi Öldürdüm "" ile 62 . Cannes Film Festivali'nden üç ödülle döndüğü gibi geçtiğimiz yıl İstanbul Uluslararası Film Festivali'nde de Halkın Seçimi ödülüne layık görülmüştü . Dolan'ı 63 . Cannes Film Festivali'nde de ödüle götüren ikinci filmi "" Hayali Aşklar "" ise genç yönetmenin ilk filmindeki başarısının tesadüf olmadığını kanıtlar nitelikte.Henüz 22 yaşında olan Xavier Dolan , yaşının ötesinde işlere imza atan ve yaşıtlarından ileri bir dünya görüşüne sahip olduğunu hissettiren enteresan bir sinemacı . Bununla beraber , Dolan'ın son derece kişisel hatta neredeyse otobiyografik filmlere imza atmasının sinema diline naif , amatör ve yaşının gerekliliklerini yerine getiren bir hava kattığını da söyleyebiliriz . "" Hayali Aşklar , "" yönetmenin bahsettiğimiz tüm bu özelliklerini beyazperdeye yansıtan samimi bir çalışma ; bir başyapıt değil belki ama tam da yönetmenin yaşının filmi.Nora Ephron'ın "" Harry ile Sally Tanışınca "" filmini andıran bir biçimde öykü dünyasında yeri olmayan bambaşka karakterlerin başarısız aşk tecrübelerini anlattıkları kısa bölümlerle açılan "" Hayali Aşklar "" da iki yakın arkadaş olan Marie ve Francis'in hikayesi anlatılıyor . Bir arkadaş yemeğinde karşılarına çıkan Nicolas'a fazla ilgi göstermiyormuş gibi gözüküp , delice tutulan ikili , film süresince kendilerine has küçük numaralarla sarışın , bukle saçlı bir Adonis olarak tanımladıkları genç adamı elde etmeye uğraşıyorlar . Marie kadınlardan fazlasıyla ilgi gören Nicolas'nın en sevdiği aktris olan Audrey Hepburn'ü taklit ederek vintage kıyafetler içinde geçmişten fırlamış gibi Nicolas'nın etrafından dolaşıyor . Francis ise bir yandan Nicolas'nın cinsel tercihi konusunda tereddüt yaşarken , bir yandan da tesadüf süsü verdiği karşılaşmalarla Nicolas'nın peşinden ayrılmıyor . Her iki tarafa da mavi boncuk dağıtarak iki arkadaşı rakip konumuna düşüren Nicolas da film boyunca kendisine biçilen gönül çelen rolünü başarıyla oynuyor . "" Hayali Aşklar "" da hem senaryo yazarı , hem yönetmen hem de Nicolas'ya olan aşkını itiraf edemeyen Francis rolünde karşımıza çıkan Xavier Dolan , gerçekten de özenli bir çalışmaya imza atıyor . Nicolas'nın Marie ve Francis'in gözünde nasıl ilahlaştığını ve kendi olmaktan çıktığını başarıyla vurgulayan Dolan , aşık olma eyleminin aşık olunan insanı kendi hayalinde yeni baştan yaratmak olduğunu büyük bir olgunlukla ifade edebiliyor . Farklı karakterlerin mutsuz aşk hikayelerini anlattıkları gidişatı bölen kısa bölümler sayesinde ana fikrini desteklemeyi başaran Dolan , Francis ve Marie'nin yarattıkları fantezi dünyası içinde kendilerinden ne gibi ödünler verdiklerini de içtenlikle dile getiriyor . Genç yönetmen , Francis ve Marie'nin farklı hayal alemlerinde sadece Nicolas'yı değil , giyinişleri , konuşmaları ve beden dilleriyle kendilerini de gerçekte olmadıkları insanlara dönüştürmeye çabaladıklarını da dozunu aşmayan mizahi bir dille izleyenlere aktarıyor . Karakterlerini konuşturmaktan çok , görselleştirmekten yana olan Xavier Dolan , hem hikayeye son derece hakim olduğunu hissettiren kendi oyunculuk performansı hem de Monia Chokri ve Niels Schneider'ın yetkin performanslarıyla "" Hayali Aşklar "" ın film dünyasını ve karakterler arasındaki ilişkiler ağını başarıyla kurguluyor . Çok basit , çetrefilsiz , hatta entrikasız bir aşk hikayesi anlatan Dolan'ın filmi , yönetmenin öyküye ve karakter tiplerine olan hakimiyeti sayesinde sürükleyici ve etkileyici bir gidişata da kavuşuyor.Diğer yandan , "" Hayali Aşklar "" ın anlatımının kullanılan bazı görsel hınzırlıklarla bölünmesinin filme biraz toy ve özenti bir hava kattığını itiraf etmemiz gerek . Quentin Tarantino'nun tecavüz / intikam serisi "" Kill Bill "" de kullandığı "" Bang Bang ( My Baby Shot Me Down ) "" parçasının İtalyanca versiyonunu birçok kez gidişatı bölmek için devreye sokan Dolan , yavaş çekimler , ışık / filtre oyunları ve jump cutlarla gidişat süresince filmin zorlama bir ' sanatsal ' imaja sahip olması için uğraşıyor sanki . Oysa "" Hayali Aşklar "" bu tip görsel oyunlara başvurmadan da tıpkı niyetlendiği gibi aşkın zaman zaman ne kadar sığ , yüzeysel ve saplantılardan beslenen bir pratik olduğunu son derece dürüst ve cesur bir dille anlatabilecek samimiyette bir çalışma . Dolayısıyla , Xavier Dolan'ın başarıyı yakalaması için usta yönetmenlere göz kırpmasına ya da onların ' sanatsal ' dokunuşlarını üslubuna yedirmesine hiç gerek yok aslında . Bununla beraber , bir Yeni Dalga hayranı olduğu her halinde belli olan Xavier Dolan'ın niçin anlatımını bu tip hınzırlıklarla süslediğini de anlamak güç değil . Yazının başında da dile getirdiğim gibi Dolan , yaşının gerekliliklerini yerine getiren ve kendi iç dünyasını büyümüşte küçülmüş taklidi yapmadan bütün toyluğu , yüzeyselliği ve özentiliğiyle beyazperdeye yansıtmayı başaran bir yönetmen . İkinci uzun metraj filmi "" Hayali Aşklar "" ise yönetmeninin yaşından kaynaklanan bazı çiğliklere rağmen derdini gayet iyi anlatan ve vermek istediği mesajı ne lafı fazla dolandırarak ne de seyredenlerin yüzlerine çarparak söyleyen başarılı bir çalışma . Özellikle Dolan'la aynı yaştaki sinema öğrencilerinin "" Hayali Aşklar "" ı izlemesi şiddetle tavsiye edilir ."
6,"Buz Devri filmlerinin yarattığı etki malumunuz . Yapımcılar yeni Buz Devri filminin tarihini 2009 olarak açıkladı . Bu hafta vizyona giren Horton ile bekleme sürecindeki boşluğu doldurmayı düşünmüş olmalılar . Zaten filmin fragmanında da "" Buz Devri'nin yapımcılarından "" ibaresi de özellikle vurgulanmış . Bu ısrarlı vurgulama acaba bu bir pazarlama tuzağı mı diye düşündürmüyor değildi aslında . Jim Carrey ve Steve Carrel gibi isimlerin de dublaj kadrosunda yer alması filme karşı olan ilgiyi artıran bir etken . Horton'un hareketlerine Jim Carrey'nin davranışları ve beden dilinin kılavuzluk yapmış olduğu çok belli . Öte yandan ülkemizde yapılan dublaj çalışmalarının da oldukça kalburüstü bir kaliteye sahip olduğu muhakkak . Öyle ki dublaj sanatçılarımız animasyonlara kendi dublaj yetenekleriyle ekstra katkı sağlayabiliyorlar . Diğer filmleri dublajlı izlemek tercih edilecek bir durum olmasa da , animasyon dublajları açısından şanslı bir ülke olduğumuzu söyleyebiliriz.Konu itibariyle filmimiz günümüz dünyasının popüler konularından biri olan iletişimsizliğe yapılan atıflarla dolu . Horton , hortumunda taşıdığı çiçeğin üstündeki toz zerresinde bir dünyanın var olduğunu iddia ediyor . O dünyanın seslerini duyuyor , hatta yöneticisiyle konuşmaya başlıyor . Onlarla arkadaşlık kurarak , kendilerine güvenli bir yer bulmaya çalışıyor . Bu arada bir toz zerresine kafayı takmasından dolayı Horton'un çocuklara kötü örnek olduğunu söyleyen bir de kangurumuz var . Kangurunun varlığıyla karakter çatışması ve karşıtlık da sağlanmış oluyor . Son yıllarda yapılan animasyonların sadece çocuklara hitap etmediğini , kalitesi ve eğlenceli havasıyla yetişkinlerin de ilgisini çektiğini görüyoruz . Horton bu noktada son yıllarda yapılan bu animasyonlardan biraz farklı . Bu fark pozitif anlamda kendini göstermiyor . Yani hikaye ve karakterler daha çok çocuklara yönelik tasarlanmış izlenimi veriyor . Ancak filmin vermek istediği mesaj bu yöneliş için biraz muğlak bir görüntü arz ediyor . Ne yetişkinlerin ilgisini çekecek denli yukarıda , ne de çocukların kavrayacağı kadar aşağıda . Film bir düşünceye inanmak konusunda insanın hislerinin de ne kadar önemli olduğunu , bu anlamda sadece beş duyu vasıtasıyla kanıta ihtiyaç duyulmaması gerektiğinin altını çiziyor . Horton gibi koca bir filden alınacak dersler var aslında . Küçük bir zerrede birilerinin yaşadığını düşünen Horton gibi , başka birilerine göre bizlerin de bir zerre olma ihtimalini düşünenler var mıdır acaba ? Olsa bile bu insanlar hayallerinin daha doğrusu inançlarının arkasından Horton kadar kararlı , inançlı ve inatçı bir şekilde ilerliyorlar mı ? Bu tür düşleri , bu hayale özdeş olan hayalleri yasaklayan bir dünyada Horton gibi olanlara ihtiyacımız var belki de . Düşününce bir gönül adamının taşıyacağı türden hisleri , düşünceleri pompalıyor Horton . Bu tür düşünceler de aslında günümüzde hakkıyla yerine getirilmeyen , prim yapma gayesiyle ego gösterisi yapan sahte şahısların tekelinde . O şahıslar da ya hak etikleri gibi alaya alınıyor , ya da birileri tarafından fazlasıyla ciddiye alınıp guru olarak nitelendiriliyor . Horton'un naifliği ve saflığının gerçek dünyadaki izdüşümünü düşününce olsa olsa aslında çoğu kişinin sıkıcı olarak nitelendireceği bu tür çıkarımları yapmamızı sağlayabiliyor ancak . Amerikalı yazar ve karikatürist "" Dr . Seuss "" un elli yıl evvel kaleme aldığı masallarından birini CG animasyon tekniğiyle sinemaya uyarlayan filmi çok büyük beklentilerle izlememek gerek . Yine de özellikle çok çeşitli ve renkli hayvan karakterleri nedeniyle çocukların ilgisini çekerek beğeni kazanacak gibi gözüküyor . Çok yüksek dozda hayal gücüne sahip olan bir modern zaman masalı olsa da , Horton'un uzun vadede belleklerde yer edeceğini söylemek biraz zor ."
4,"Çift Oscar ödüllü Oliver Stone'un , Amerikan sinemasının ustalarından biri sayıldığı günler geride kaldı . Vietnam filmleri ( Müfreze , Doğum Günü Dört Temmuz , Cennet ve Yeryüzü ) , sinema tarihinin en büyük ve komplike komplo teorisi ( JFK ) ve çeşitli ünlü şahsiyetlerin / sektörlerin bilmediğimiz yüzlerini perdeye yansıttığı filmleri ( müzik alanında The Doors ; Amerikan futbolu alanında Kazanma Hırsı ; borsa sektörüne dair Wall Street ; lider biyografilerine örnek olarak da Nixon ) ile seksenlerin ve doksanların önemli yönetmenlerinden biri sayıldı hep . Ancak iki binlere geldiğimizde işler değişti . Dönemdaşı başka yönetmenlerde de rastladığımız gibi , hem tematik hem de biçimsel açıdan zamanının gerisinde bir sinema yapmaya başladı . Büyük beklentilerle gerçekleştirilen Büyük İskender ( Alexander ) , hala son on yılın en büyük fiyaskolarından biri kabul ediliyor . Takip eden Dünya Ticaret Merkezi ( World Trade Center ) ise ucuz hamaset edebiyatından fazlası değildi . Bir devam filmi olan Borsa : Para Asla Uyumaz ve Bush biyografisi W . ise Stone'un önceden deneyip başarılı olduğu alanlara dönüşüydü ama yirmi - otuz yıl önceki şablonları tekrarlama çabası kimsenin ilgisini çekmedi tabii . Bugün bir Oliver Stone filmine dair beklentilerimizi oldukça düşük tuttuğumuz bir noktadayız . Zaten o da iddiasını küçük tuttuğu bir filmle çıkıyor karşımıza . Vahşiler ( Savages ) , yönetmenin kariyerinde daha ziyade Katil Doğanlar ( Natural Born Killers ) ve Kaybedenler ( U - Turn ) çizgisine yakın duran , sert ve sarsıcı bir suç / şiddet öyküsü olmaya çalışıyor . Biri Irak gazisi , diğeri botanik ve işletme mezunu iki arkadaşın uyuşturucu sektöründe kendilerine hatırı sayılır bir yer edindikten sonra , mafya ile başlarının belaya girmesini anlatıyor Vahşiler . Her ikisinin de aşık olduğu ve her ikisine de aşık olan bir genç kız , yani Blake Lively tarafından canlandırılan O ( Ophelia'nın kısaltılmışı ) , yumuşak karınları . Bunu fark eden mafya lideri Elena da ( Salma Hayek'in abartılı ve eğlenceli performansı filmin en büyük kozu ) kızı kaçırtıp iki genci anlaşmaya zorluyor . Oliver Stone'un her zamanki gösterişçi sinema dili , filmi ‘ modern ' kılma çabasından başka herhangi bir şeye hizmet etmiyor . Klip - vari estetik tercihlerin özellikle öyküye hizmet eder bir tarafı yok . Hikaye anlatıcılığının yaratıcı veya taze bir tarafı da yok doğrusu . Bol kan ve parçalanan uzuvlar ; misal , doksanlardaki gayet önemsiz Vahşi Şeyler ( Wild Things ) kadar bile olamayan üçlü ilişki sahneleri , Vahşiler'i şaşırtıcı ya da sansasyonel yapmıyor . Stone'un umutsuzca o sansasyonel olma gayretine bel bağladığı da ortada . Hele o çifte final numarası yok mu ? Hangi çağda yaşıyoruz ? Seyirci böyle tripleri gördüğünde kendini aldatılmış hisseder ancak . ( Anladığım kadarıyla , Stone hem filmi uyarladığı romanın finalini kullanmış hem de kendi finalini eklemeden duramamış . ) Vahşiler'i yine de Oliver Stone'un 1999 ' daki son iyi filmi Kazanma Hırsı ( Any Given Sunday ) ' ndan bu yana çektiği kurmaca filmlerin en azından bir tık üstüne koyabiliriz . Yer yer kendini fazla ciddiye alsa bile , bir ucuz roman niteliğindeki metni ve oyunculukları ile en azından belli ölçüde eğlenceli . Oyunculardan Taylor Kitsch , bu yıl gişede çok fena batan iki filminden ( John Carter ve Battleship ) sonra , bu çaptaki yapımlar için daha doğru bir tercih olduğunu gösteriyor en azından . Son yıllarda yıldızı parlayan genç İngiliz aktör Aaron Johnson ise , böyle farklı bir rolün altından da başarıyla kalkabildiğini gösteriyor . Kendisini önümüzdeki aylarda Joe Wright'ın deneysel Anna Karenina uyarlamasında da başrollerden birinde izleyeceğiz . Gossip Girl ile tanınan Blake Lively ise yine daha çok güzelliği ile kullanılıyor . Oliver Stone'u sadece yönetmen değil , aynı zamanda bir ‘ kart zampara ' olarak da tanıyanlardansanız , Lively'yi nasıl iştahla filme çektiğini siz de müstehzi bir gülümsemeyle izleyeceksiniz . Benicio Del Toro ve John Travolta gibi deneyimli aktörler de ellerinden geldiğince eğlenmeye çalışmışlar . Bunda yanlış bir şey yok . Hatta böylesi bir proje için en doğrusu bu . Ancak Stone aşırılara gitmeye çekinmiş sanki . Bunu bir B sınıfı film olarak kabullenip çok daha aşırı , abartılı ve dolayısıyla eğlenceli bir hale getirebilirmiş halbuki . Ve ne kadar az ciddiye alınabilir bir film olursa , aslında o kadar ciddiye alınabilirdi Vahşiler . Şu haliyle iki arada bir derede , sıradan bir film olarak kalıyor . Twitter : aliercivan Youtube ve Vimeo : Paralel Kurgu"
2,"Yakışıklı ve uyanık gazeteci erkekler , 1930 ' lu yıllardan beri saftirik romantik komedi kadınlarını dümenlerine alet ediyorlar . Huysuz patronlarının gözüne girmek adına , enteresan hikayeli kadınları baştan çıkarıyor , sonra gazetelerinde onlarla ilgili manşetleri süsleyen haberler yayınlıyorlar . Ancak ne hikmetse aşk , her zaman kariyerden baskın çıkıyor ve gazeteci erkeklerimiz hikayelerini el - aleme ifşa ettikleri bu kadınlara kendilerini affettirebilmek için yepyeni dümenler uyduruyorlar . 1930 ' lu yıllarda Frank Capra yönetmenliğindeki It Happened One Night'ın öncülüğünde screwball komedinin bir alt türü olarak ortaya çıkan bu öykü tipi günümüzde hala geçerliliğini korumakta . Kaçak Gelin , Bir Erkek 10 Günde Nasıl Kaybedilir ? gibi popüler romantik komedilerin kökeninde hep aynı döngüye rastlamak mümkün . Şeytan Marka Giyer'le ünlenen Aline Brosh McKenna'nın senaryosunu yazdığı Benimle Evlenir Misin ? de 80 yıldır anlatılan bu gelenekselleşmiş öykü tipinin yeniden canlandırıldığı başka bir film . Dan in Real Life filminin kritik yazısında da bahsettiğim gibi romantik komediler zaten genellikle daha önce anlatılmış bir aşk hikayesinin yeni versiyonunu dile getirmekteler . Bu tür filmlerin niteliği başrolde yer alan çiftin uyumuna , esprilerin kalitesine ve bilindik gidişatın içinde kendine has bir karakter barındırıp barındırmadığına göre değişiyor . Benimle Evlenir Misin ? filminin orijinallikten uzak gidişatı , ortalama esprileri ve özensiz anlatımıysa filmin sağlam karakterli , yenilikçi ve özgün bir romantik komediye dönüşmesini büyük oranda engelliyor . Filmde , 27 farklı seremonide nedimelik yapmış , düğün bağımlısı Jane'in hikayesi anlatılmakta . Hayatının hiçbir evresinde ikinci kadın olmaktan kurtulamayan Jane'in filmde bize ' esas kadın ' olarak sunulması gerçekten de ilginç bir tezat yaratıyor . Gündelik hayatında kendini sık sık ihmal eden bir karakter olarak tanıtılan Jane'in ' hayır ' demeyi öğrenmek için verdiği mücadeleler filmin en merkezi çatışmalarını oluşturuyorlar.Oysa ' Gazeteci romantik komedisi ' şeklinde tanımlayabileceğimiz Benimle Evlenir Misin ? türündeki filmlere ' bütün aşklar nefretle başlar ' temasının hakim olduğunu bilirsiniz . İlerleyen dakikalarda birbirlerine deli gibi aşık olacak çiftin giriş ve gelişme bölümlerinde dur durak bilmeden didişmeleri bu filmlere espri katan olmazsa olmaz unsurların başında gelir . Benimle Evlenir Misin ? ' in süresi boyunca Jane'in sıkıcı iç çatışmalarına odaklanan durağan hikayesi ise , türün bütün eğlencesini tam anlamıyla katletmekte . Jane'in müstakbel sevgilisi Kevin'ı zaman zaman birkaç iğneleyici diyalogla öyküye dahil etmeye çalışan film , çoğunlukla yan karakterlerine gereken önemi vermemenin kurbanı olmakta . Aline Brosh McKenna'nın olabilecek her türlü klişeyi en ufak bir değişiklik katmadan tekrar etmesi ise filmi felakete götüren başka bir unsur . Yönetmen Anne Fletcher'ın öyküyü farklı romantik komedilerden kopyalanmış hissi veren kamera hareketleriyle donatması da McKenna'nın yavan hikayesini daha da klişeleştirmekte . Böylelikle eğlenceli bir romantik komediye dönüşmesi bütünüyle engellenen filmin , en can alıcı sahneleri bile olduğu gibi yüzeyselleşmekte.Diğer yandan Benimle Evlenir Misin ? ' in suni atmosferinin faturasını başrollerde yer alan Katherine Heigl ve James Marsden'e kesmemekte fayda var . Her iki oyuncunun da filmde yer olan onca klişe sahneye ve verimsiz espriye rağmen ellerinden gelenin en iyisini yapmaya çalıştıklarını söyleyebiliriz . Heigl ve Marsden , hiç şüphesiz ki romantik komedi türüne oldukça yakışan bir çift . Özellikle son olarak karşımıza Kaza Kurşunu ile çıkan Katherine Heigl , fiziği , beden dili ve öykünün arka planı ile uyumu sayesinde gelecekte romantik komedi filmlerinin vazgeçilmez yüzlerinden biri olacağını hemen belli etmekte . Oyuncu kadrosunun geri kalanında ise Katherine Heigl'ın sevecen performansına rakip çıkacak başka bir isimle karşılaşmak güç . Şirret kız kardeş Tess'i canlandıran Malin Akerman , Cameron Diaz'a öykünen yapmacık oyunculuğuyla tam anlamıyla bir ıstırap kaynağı . Jane'in yakın arkadaşı Casey rolünde izlediğimiz Judy Greer'ın yetkin performansı ise yönetmen Anne Fletcher'in özensiz anlatımı nedeniyle dikkat çekmeyecek kadar geri plana itilmekte . Anlayacağınız Benimle Evlenir Misin ? kısır konusu , her dakika düğünlerden bahseden sıkıcı karakterleri ve sürprizlere yer vermeyen şablon gidişatıyla çuvallamaya mahkum bir yapım . Bütün hikayesini renksiz başkarakterinin üzerine kuran filmin hikayesi her yönüyle inandırıcılıktan uzak ve hatta çoğunlukla mantık hatalarıyla dolu . İzledikten sonra ağızda uzun zamandır buzdolabında duran lezzetsiz bir yemeğin tadını bırakan Benimle Evlenir Misin ? ' i tazeleştiren tek unsur Katherine Heigl'ın varlığı belki de ."
5,"Önce , ilk Paranormal Activity ( PA ) için yazdığımız yazının sonunu hatırlayalım , daha sonra bu yazıya gelen ateşli eleştiriler üzerinden PA2 ' ye geçiş yapabiliriz . Doğrudan konuya girmek , filmin eleştirisini yazmak da bir yol olabilir ama nasıl olsa film de bunu yapmıyor , son anına kadar oyalıyor bizi ve beklenen o dehşet atmosferini son dakikalarda gözler önüne seriyor . Neyse , ne yazmıştık ilk film üzerine : ' Korku sinemasının iyice muhafazakarlaştığı ; orijinal öyküler bulmak yerine eskileri pişirip önümüze koyduğu bir dönemde , izleyicilerin arasından çıkan bir yönetmenin küçük paralara çekip , haklı olarak stüdyoların kafasına fırlattığı bir film bu . "" Yasak Bölge 9 "" nasıl Philip K . Dick özentisi bilim kurgu filmlerinin türü sıradanlaştırdığı bir dönemde bize bilim kurgu sinemasının geleceğini gösterdiyse ; Paranormal Activity de korku sinemasının geleceğine dair umut veriyor . Daha orijinal , daha yaratıcı ve daha sahici yollar bulunabiliyormuş . ' Basının markalaşmış kalemleri günde onlarca , yüzlerce elektronik posta alıyor olabilir ama bizim gibi internet yazarlarının böyle bir durumu ve itiraf edelim , beklentisi de yok . Ne zaman olay olmuş , tartışmalar yaratmış bir film üzerine yazıyoruz ; o zaman , araştırmalar sonucu mail adresimizi bulmuş birileri bize yazabiliyor . Tabii bu çabanın genellikle tebrik etmek yerine hesap sormak amacını taşdığını söyleyebiliriz . İşte yukarda son paragrafını okuduğunuz PA yazısı da benim için en çok dönüş alan yazılardan biri oldu . Şüphesiz bunda Beyazperde'de gözükmesinden sonra , IMDB'nin ' external reviews ' bölümünde yer almasının da payı var . Peki neler yazıldı , neler yazdınız . Filmi çok seven ama benden farklı baktığını heyecanla ve karmakarışık cümlelerle ortaya koyan film meraklıkları azınlığı , PA'yı aşırı derecede abartılmış , amatör , etkisiz bir korku filmi olarak görenler ise çoğunluğu oluşturuyordu . Böyle durumlarda facebook üzerinden gelenlere cevap verirsiniz ama aşırı heyecanla yazılmış , filme dair övgü veya sövgü içeren bir e - mail'e dönmek çoğu zaman gereksiz bir polemiğe dönüşüyor . Neyse ki şu an okumakta olduğunuz yazıdan sonra yorucu dönüşler beklemiyorum , çünkü samimi olarak , tam da duymayı bekleyeceğiniz şeyler söyleyeceğim : PA 2 son derece gereksiz ve etkisiz bir film . Ama ilkine duyduğum hayranlığı yok etmiş de değil.Henüz PA2 ' ye dair kısa bir cümle dışında bir şey yazmamış olduğumun farkındayım . Bu nedenle bu cümleleri atlayıp yazının sonuna geçenler de olabilir . Fakat az önce dediğim gibi , PA2 de tam olarak bunu yapıyor . Mevzuya girmek için çok kekeme kalıyor , uzun süre havuzdan sıçrayan hortum , düşen tava , havlayan köpek ve ağlayan çocukla idare etmek zorunda kalıyorsunuz . Aslında Blair Cadısı'na benzer bir şöhretin sahibi olan PA'nın devamı için iyi bir yol düşülmüş . Yapım bize ilk filmin sonrasında olanları göstermiyor . Ki şimdi gösterilmediği gibi , gelecekte çekilecek devam filmlerinde de gösterileceğini sanmıyorum . İlk filmin başrolünde izlediğimiz , eşi ile beraber korkunç gecelerine konuk olduğumuz Katie'nin kardeşinin ailesi var burada . Katie'nin eşi ve biri onun ilk evliliğinden olmak üzere iki çocuk . PA2 ' de başrolü oyuncularla paylaşan bir ev de var tabii . İlk filmden farklı olarak bu evin belli başlı odalarında ve hatta bahçesinde kameralar var . Dolayısıyla sürekli el kamerasından izlemiyoruz olayları . Evde küçük yaştaki erkek çocukla bağlantılı olarak paranormal olaylar ortaya çıkıyor ve üstelik bunlar ilk filmdeki olaylarla paralel zamanlarda oluyor . Filmin sürprizleri arasında , her iki filmin karakterlerinin buluştuğu ve evlerinde yaşadıklarını anlattığı bölümler de var , ama siz benden duymuş olmayın . İkinci filmin orijinal filmin izlediği yolu neredeye santim santim izlemesi ciddi bir problem aslında . Sıradan , sıkıcı gündüzler ve bir anda beklenti yaratan gece çekimleri . Burada uzun süre gece çekimlerinde tencere tava düşmesi dışında pek bir gerilim olmuyor doğrusu . Finalde ilk filmle olan bağın güçlenmesi ve iki filmin hikaye bağlama anlamında ortak bir paydaya sahip olması , iyi düşünülmüş bir senaryo hamlesi olarak kabul edilebilir . Ama saatlerce beklenen o dehşet atmosferinin REC benzeri bir karanlık kovalamacayla geçiştirilmesi hiç yakışmamış doğrusu . İlkinin ikiz kardeşi gibi bu film , ki hatta yaratıcıları sonlarını da benzetmiş . Fakat ilkinde bize taze gelen , bizi şaşırtan , huzursuz eden detaylar burada etkisiz eleman ."
5,"Altın Pusula'yı herhangi bir çocuk kahramanlı fantastik film olarak es geçmeyin . Aslında daha fazlası var . . . Belki Chris Weitz Philip Pullman'ın 95 , 97 ve 2000 yıllarında yayınladığı roman üçlemesi "" His Dark Materials "" ın ilk kitabının film adaptasyonunda , kitabın en sivri koşesini yontmayı seçti , ama bizim aklımız o sivrilikte kalıyor ister istemez . Ne de olsa , içeriği ile Katolik çevrenin tepkisini çeken bir seriden bahsediyoruz . Pullman'ın ve kitaplarının hikayesinden bahsetmeden önce , Beyazperde'de yayınladığımız , din ile sinema ilişkisini anlatan sinemasalımıza göz atmanızı öneririm . . . Vatikan'ın ve takipçilerinin gözlerini sinemadan ayrılmadığından bahsetmiştik bu yazımızda ve işte size yeni bir ispatı daha . . . John Milton'ın "" Paradise Lost "" adlı , insanın cennetten atılışını anlatan epik şiirinden etkilen Pullman'ın ateist bir yazar olarak , 50 ' li yaşlarında şu sorulara kafasını takarak , bu kitapları yazdığı biliniyor : "" Tanrı var mı ? Eğer varsa , neden kendini göstermiyor ? Eğer yoksa , dini kurumların bize nasıl yaşamamız , düşünmemiz , sevmemiz ve hissetmemiz gerektiğini söylemeye hakları var mı ? Bu makul sorular İngiltere'de yoğun ilgi ve hayranlıkla karşılanan bu kitapların doğuşuna sebep oldu . Filmin uyarlanacağı haberlerinin Katolik çevrelere ulaşması ile yükselen anti - sesler Weitz'ın ve yapımcılarının kulağına gitmiş olacak ki , "" Golden Compass "" adlı kitabın ateist yüzü sinek kaydı traşlanıvermiş . Şöyle düşünmüşler : Gişe demek , herkes demek ; kızdırmayalım inananları . Tabi ilk filmin başarısı gelecek uyarlamaların garantisi oluyor aynı zamanda . İşin ironisi de burada . . . Başarı için yapılmış bir hareket , aslında filmin başarısını baltalayan yegane hareket olmuş . Bir kitabın ruhundan çalan film , ne kadar iyi bir uyarlama olabilir ? Ateist bir mistik söylem üzerine tasarlanmış bir fantaziyi , koşuşan hayvanlar , uçuşan tozlar , konuşan ve savaşan kutup ayıları gibi hap şeklinde alınabilecek imgelere dönüştürmek belki yine fantastik bir film ortaya çıkartıyor , ama yenilikçi ve fark yaratacak bir film olmaktan çok uzak . . . Aslında Altın Pusula bilim kurgu ile fantastik arasında dolaşan bir film . Paralel evrenlerden ve zamanlardan bahsediyor . Ve olayların geçtiği yer , bize paralel bir evrende , uzak gelecek ile geçmiş arasındaki bir zamanı hatırlatıyor . İnsanların şekil değiştirme ustası hayvan formunda cinleri var . Bizden farklı olarak ruhlarını ( cinlerini ) dışarıda gezdiren insanlardan bahsediyoruz . Lyra adlı küçük kız kahramanımızın çocuksu ruhu , arada şirin bir kediden rakuna , kendini koruma ihtiyacı hissettiğinde ise daha vahşi bir hayvana dönüşebiliyor . Ama bilinen birşey var ki , Lyra acı hissederse , cini de hissediyor . Cini acı hissederse , Lyra da hissediyor . Bu gibi kitaba ait ögeler korunsa da , yani farklı bir evrenin inandırıcılığı sağlam olsa da , iyi ile kötünün yine var olduğu bu evrende , karanlığın rengini din ve anti - din tartışmasının rafa kaldırılması yüzünden , yeterince hissedemiyoruz . Filmde adı geçen ve henüz sırrını öğrenemediğimiz , ancak insanların yetişkin hale geldiklerinde cinleri aracılığı ile onlara başka bir evrenden transfer olan "" toz "" olayını örtbas etmek isteyen ve bu yolda Lyra ile amcası Lord Asriel'i fiziki bir tehdit olarak gören "" Magisterium "" adlı kurum sadece totaliter bir otorite olarak gösteriliyor . Ancak kitapta Magisterium kilisenin ta kendisi . Bu doğrultuda tüm film boyunca dinsel referanstan kaçınılarak , fantastik çıta Harry Potter serisinin seviyesinde bırakılıyor . Cinler var , cadılar var , Kuzey Kutbu'nun fantastik dekoru var , özel efektler var . Ancak boyut yok ve ruh yok . Gözle görülmeyen bir varlığa duyulan inanç meselesini bahane ederek insanoğluna yapılabilecek her türlü baskıyı fantastik bir hikaye üzerinden anlatmak ne kadar yerinde ve sarsıcı olur da diye düşünmeden edemiyor insan . Görsel efektler ile bazen havai fişek gösterisine dönüşen film yerli ürünümüz Takva kadar bile cesaret gösteremiyor . Yine de 21 . yy'ın popüler fantastik sinemasının kodlarını başarı ile uygulayan bir film var karşımızda . Eğlendiren ve göz boyayan fantastik bir macera . Umarız filmin gişesi filmin prodüktörlerine ve yönetmenine bir sonraki filmlerde kullanılmak üzere biraz yürek verir . . ."
6,"Bir Gus Van Sant hayranı olduğumu söyleyemem . My Own Private Idaho adlı o kendine özgü ( unique ) filmi 90 ’ ların sonunda izlemiştim bilinçsizce ve o zaman açıkçası filmin yönetmeninden haberim yoktu ama filmin kendine özgülüğü , şiirselliği beni çok etkilemişti . Hollywood’un bize alıştırdığından farklı bir gençlik filmi olmasıyla , oyunculuklarıyla , farklı anlatım tarzıyla , hiçbir zaman popüler olmasa da dikkate değer bir film olarak sıklıkla adından bahsettiren bir yapım . İşin ilginç yanı , yönetmenin filmografisinde , farklı farklı zamanlarda , kimini Gus Van Sant’ın filmi olduğunu bile farketmeden izlemiş olduğum Good Will Hunting , Psycho , Paris J’etaime ( kısa filmlerden biri ) , Paranoid Park , Milk ve Restless da beğenerek , başarılı bularak izlediğim filmler . Fakat Restless eleştirimde de yazmış olduğum gibi bunları toplayınca kafamda tek bir yönetmen oluşmuyor . Hollywood’da bazı yönetmenlerin sadece proje yönetmeni olduklarını biliriz , senaryosunda ya da fikrin oluşmasında herhangi bir katkıları yoktur , proje onlara hazır gelmiştir , onlar yönetmenlik zanaatlarını kullanırlar ve bunda bir sorun yoktur fakat Gus Van Sant , kendi bağımsız filmlerini çeken bir yönetmenken filmografisinin sanki başkalarının projelerini hayata geçiriyormuşçasına birbirini çağrıştırmaması , filmlere kendi imzasını atamıyor oluşu , kendi kokusunun sinemiyor oluşu bana hep enteresan gelmiştir . Bu sene festivalde izlediğim son filmi Promised Land’de ise durum daha da değişik . Dave Eggers’ın romanını John Krasinski ile birlikte senaryolaştıran Matt Damon , aynı zamanda yöneteceği bu filmi sıkışık bir takvimde yönetemeyeceğini farkedince , sen çeker misin diyerek daha önce de keyifle çalıştığı Gus Van Sant’e götürür ve olumlu yanıt alınca filmin başrolüne de rahatlıkla yerleşir . Filmin hikayesi ise beni etkiledi açıkçası : Steve ve Sue başarılı bir enerji şirketinde çalışıyorlar . Taşradaki bir kasabanın yeraltındaki değerli doğalgaz kaynaklarını ele geçirmek için toprak sahiplerinden o alanları ucuza almak hedefiyle yola çıkarlar . İşlerinin ehli , ağzı iyi laf yapan , sevimli ve pozitif görünen Steve ( Matt Damon ) ekonomik krizden etkilenmiş olan halkın yapacakları en ucuz teklife bile ihtiyaç duyduklarını düşünmektedir ama işler onun düşündüğü kadar kolay gitmeyecektir . Direnişçiler olacak ve foyasını meydana çıkaracaklardır . Filmde en çok hoşlandığım , Steve karakterinin oturtulduğu yer oldu . Aslında şirketinde başarılı olmak adına her türlü katakulliyi yapacak karakterde biri olmasına karşın , filmde Steve bize salt alışık olduğumuz “ kötü , acımasız , fırsatçı karakter ” olarak tanıtılmıyor . İş için yapması gerekeni yapan , ama vicdanı da olan , duygusal , gerçekten de sevimli biridir Steve . Yaptığı işe kendini de inandırmıştır sadece ve olayları derinine analiz etmemeyi tercih etmiştir sanki . Fakat işler sarpa sardıkça o da çalıştığı şirketi , yaptığı işi ve verdiği kararları sorgulamaya başlayacaktır . Film sinematografik açıdan bizi çok da besleyen bir yapıya sahip değil . Taşrada , kasaba halkının yaşayış biçimi , giyiniş tarzı , konuşma tarzı , esprileri , evlerinin , eşyalarının hal ve durumları güzel resmedilmiş , o monotonluğun içindeki saf ve mutlu halk perdeye güzel yansımış hepsi bu . Fakat konunun ilginçliği ve karakterin içinin doluluğu , filmi belki etkileyici bir sinema görseli gibi değil de , bir tv dizisi kıvamında da olsa , dikkatle takip etmenizi sağlıyor . Son kertede karşımızda yine Gus Van Sant imzasına rastlamadığım bir film var , üstelik yine beğenerek izlediğim bir film oldu , fakat Promised Land sinema tarihinde ya da bir yönetmen filmografisinde herhangi bir yere koyabildiğim bir film değil . Sıradanlığı yavan değil , aksiyon filmlerinin hareketli ve fazla mükemmel yapısından sıkılmış seyirciye nefes , mola gibi gelebilecek sıradanlıkta . Işıltısız , hikayesini derli toplu anlatan ve düşündüren , senaryosuyla daha güçlü olan bir yapım . Hele ki son son “ hakkı yenen halk , yalan vaatler , birlikte hareket etmenin gücü , çevre bilinci ” gibi konularda toplum olarak hassasken , günümüzde yaşadıklarımızı ufak da olsa çağrıştıracak , manevi değerlerimizi hatırlatacak , vasatın üstünde bir yapım . twitter : @ blossomel"
2,"Kadıköy KargART'ta gerçekleştirdiğimiz ! Geceyarısı Filmleri ! üçüncü sezonunda sinema ile ilgili konulara kafa yoran profesyonellere konuk seçicilik yaptırıyor . Ocak ayında Güney Amerika Sineması konusundaki araştırmalarıyla bilinen , Yeni Harman ve Öteki Sinema yazarı Ezgi Aksoy konuğumuzdu ve bize çok özel bir program hazırladı . ' Devil vs Devil ' adını taşıyan program Güney Amerika Sineması'ndan iki farklı şeytan filmini ' 2 Film Birden ' mantığında izleyiciye sundu . Ezgi , gece 10 ' dan sonra başlayan programın başında yaptığı konuşmada , her iki filmin de şeytan meselesini ele aldığını ama şeytan kavramına karşıt noktalardan baktığını çok güzel özetledi . Sinemalardaki Ayin isimli ciddi şeytan çıkarma filmini ele almadan önce gösterimdeki iki filme biraz daha yakından bakmakta fayda var . Ezgi'nin seçtiği ilk film olan ultra kült The Day Of The Beast , şeytana ulaşmak ve onu engellemek için absürd bir şekilde kötülük yapmaya çalışan bir rahibi anlatan bir korku komedi . Şüphesiz komedi yönü ağır basıyor ve şeytan kavramıyla da , bu kavramın yarattığı mitle de zekice eğleniyor . Programdaki ikinci film olan Meksika yapımı ( az bilinen ama çok tartışılan ) Alucarda ise klasik bir korku filmi . İçinde mizahın m'si yok ve garip ritüellerin de etkisiyle koyu bir atmosfer ortaya koyuyor . Son dönemde izlediğimiz Son Ayin ve Ayin gibi filmleri düşündüğümüz zaman , eski usul şeytan filmleriyle bugünün şeytan ( çıkarma ) filmleri arasındaki ayrım netleşiyor . Hatta bu bakış açısıyla dünün iki kutbunu temsil eden The Day of The Beast ve Alucarda'yı benzer kabul edip en nihayetinde bir mitin içindeki fantezi boyutuyla ilgilendiklerini söyleyebiliriz . Sinemalardaki Ayin ve yakın zamanda sinemalarda izlediğimiz Son Ayin , öncelikle kendi alt türlerinin başyapıtı olan Şeytan ile yollarını ayırıyor tabii . Şeytan , içindeki muhafazakar öğeler nedeniyle çok tartışılmış olsa da , kusursuz bir tür sineması örneği olduğu kimse tarafından reddedilemeyecek bir filmdir . Dönemi için gerçekçi ve hatta mitolojisi içinde düşünüldüğünde tutarlı bile sayılabilir . Ama neticede tür sineması iddiası olan bir korku filmidir ve türün hayranlarına dönük olarak hazırlanmış kanlı detaylarla doludur . Yakın zamanda izlediğimiz Son Ayin , modaya uyan el kamerası tekniği ve şeytan çıkarıcılığı ele alış biçimiyle şaşırtıcı derecede gerçekçi bir deneyim ortaya koyuyordu . Hatta anlaşılır bir sözü de vardı ve bu nedenle şaşırtıcı bir hayranlıkla karşılanmıştı . Şeytan çıkarma ayinini ciddi bir şekilde ele alan ve esas konumuz olan Ayin ise bütün iyi niyetine rağmen senaryodan kaynaklanan problemler nedeniyle sıradan bir deneme olmaktan kurtulamıyor . Deneyimli , şeytan çıkarmanın kitabını yazmış egzantrik bir rahip ile inanç sorunu yaşayan çaylak bir rahibin şeytan çıkarma deneyimleri etrafındaki değişimlerini sergileyen yapım , Avrupalı bir yönetmenin kendi kanından ortaya koyduğu sahici ve etkileyici atmosfere rağmen amacına ulaşamıyor . Hikayenin gerçek bir okuldan ilham alması ve bu anlamda bizim çok iyi bilmediğimiz bir dünya ile bağlantılarının olması güzel . Ama kısa sürede eski usul fantezilerin yoluna geri dönüyor . Köklerinde Avrupa kanı olan ama Hollywood'da büyüyen bir proje için şaşırtıcı olmasa gerek ."
9,"Hani bazı oyuncular vardır sayısız filmde karşınıza çıkarlar . Yüzü çok tanıdıktır ama bir Tom Cruise'nin , bir Mel Gibson'un , bir Julia Roberts'ın yanında çoğu zaman kaybolup giderler , unutulurlar . Bir sonraki filmde yine karşınıza çıktıklarında "" Aaaa . . . Bu bilmem ne filminde Brad Pitt'in yardımcısı olan adam değil miydi ya , adı neydi ? "" diyene kadar . Bu şahsiyetler zaman zaman video filmlerinde , küçük bütçeli filmlerde , "" B - movie "" ' lerde karşımıza başrol oyuncusu olarak da çıkarlar . Haklarında hazırlanmış yüzlerce web sitesi yoktur . Bazen inanılmaz bir oyunculuk sergileyip dikkatinizi çekerler . Filmografisine baktığınız zaman sevdiğiniz sayısız filmde rol almış olduğunu görürsünüz . Gelin bu şahsiyetlerin birkaç tanesine yakından bakalım : Michael İronside : Kendisi şimdiye kadar 100 ' ün üzerinde filmde yer aldı . Televizyonda sayısız defa karşımıza çıktı . 51 yaşında tecrübeli bir oyuncu ama birçok kişi onu sadece Paul Verhoeven imzalı "" Total Recall - Gerçeğe Çağrı "" ( 1990 ) ' da Arnold Schwarzenegger'a Mars'ı dar eden ve sonunda kolları kopartılarak asansörden aşağı atılan kişi olarak hatırlar . Birkaç kişide onun yine Verhoeven imzalı "" Starship Troopers - Yıldız Gemisi Askerleri "" ( 1997 ) ' ndeki Komutan Jean Rasczak rolünü saygıyla anar . Orada da böcekler tarafından parçalandığını belirtmeme bile gerek yok sanırım . Genelde düşük bütçeli filmlerde kötü adamları veya askerleri canlandırıyor . Ben kendisini Türkiye ekranlarında da gösterilmiş olan "" V - Visitors "" adlı diziden hatırlıyorum . En sevdiğim filmleri ise "" Total Recall - Gerçeğe Çağrı "" ve bir paralı askeri canlandırdığı "" Extreme Prejudice "" ( 1987 ) Bakın kendisi kariyeri konusunda ne demiş : "" Kötü adamı oynamayı seviyorum . İyi adam film boyunca durmadan dayak yer . Kötü adam ise sadece bir defa . O da filmin sonunda "" Lance Henriksen : "" Aliens "" ( 1986 ) filmindeki android Bishop karakterini hatırlamayan kaç kişi var ? Peki oyuncunun adını kaç kişi biliyor ? İşte o Lance Henriksen . . . Bunun yanında dikkatimi çektiği ilk filmler "" The Terminator - Yok Edici "" ( 1984 ) ve gerçekten çok sevdiğim bir film olan , bir çeşit "" vampir - yol filmi "" sayılabilecek "" Near Dark "" ( 1987 ) . Lumet , Spielberg , Cameron , Kaufman , Bigelow , Hill , Fincher , Woo , Raimi , Craven gibi A - sınıfı yönetmenlerle çalıştı , genelde kötü adamları canlandırma konusunda vazgeçilmez oldu . En sevdiğim filmleri ( yani içinde makul bir süre göründüğü filmler baz alınırsa ) yukarıda sayılanların dışında "" Johnny Handsome - Yakışıklı Johnny "" ( 1989 ) ve "" Hard Target - Zor Hedef "" ( 1993 ) . Kevin Pollak : 1995 yılında "" The Usual Suspects - Olağan Süpheliler "" ' den biriydi . "" L.A.Story - Los Angeles Hikayesi "" ( 1991 ) ' nde Steve Martin , "" Ricochet "" ( 1991 ) ' de Denzel Washington , "" A Few Good Man - Birkaç İyi Adam "" ' da Jack Nicholson , Tom Cruise ve Demi Moore , "" Grumpy Old Men "" ( 1993 - 1995 ) ve devam filminde Jack Lemmon - Walter Matthau , "" Casino "" ( 1995 ) filmimde Robert De Niro ve Sharon Stone , 1999 yılında ise "" End Of Days "" ' de Arnold Schwarzenegger eşlik ettiği oyunculardan sadece birkaçı . Onu avukattan askere , suçludan aile babasına kadar çeşitli rollerde gördük ve gözümüz alıştı . Konu hakkında fırsat buldukça yazmaya devam edeceğim . . ."
4,"İnsanlık tarihinin en ürkütücü hastalıklarından biri şüphesiz vebadır . Özellikle ortaçağ döneminde korkunç bir salgınla ortalığı yıkıp geçiren bu dehşet hastalık , dönemin sanatçılarını da etkilemiş ve bıraktığı korkunç izler çeşitli sanat eserlerinin ortaya çıkmasına ön ayak olmuştur . Veba , Avrupa toplumunun hafızasında silinemeyecek izler bırakmış olmalı ki , bir intikam öyküsü ekseninde ilerleyen Ölüm Tohumları orta çağda Avrupa nüfusunun yarısını öldürmüş olan bu hastalığın yayılma korkusunu günümüze taşıyor . Anlaşılan o ki , sanatın insanlara olan ' veba borcu ' kolay kolay bitmeyecek . "" Fred Vargas'ın aynı adlı romanından uyarlanan film . "" şeklinde klasik bir başlangıç cümlesi iyi giderdi aslında . Bu kalıplaşmış tanımı yapmaktan kaçınırken , filmin bir roman uyarlaması olduğunu da çaktırmadan anlatmış olurduk ( ve işte anlattık bile . ) . Sıkı bir sadakatle bağlı kaldığı romanı sinemaya uyarlayan yönetmen , bunun her şeye rağmen bir polisiye hikaye olduğunu ve ortaçağda geçmediğini daha çok hesaba katsaydı keşke . Zira filmin polisiye bir filmin olmazsa olmaz kuralı olan ' aksiyon dozu ' konusunda ciddi problemleri olduğunu söylemeliyiz . Romana sadakat elbette hoş bir düşünce kimi zaman , fakat sinemanın istediği bazı tavizleri vermek utanılacak bir aldatma teşebbüsü sayılamaz . Hikayemiz , içgüdüleriyle tereyağından kıl çeker gibi olayları çözümlemesiyle meşhur komiserimiz Adamsberg'e odaklı . Kendisi yeni bir birime atanmış , teşkilatta herkesin güvendiği biri . ' Olur böyle vakalar , bizim Adamsberg yakalar ' şeklinde bir güven duygusu yaratmış herkesin üzerinde . Adamsberg , deyim yerindeyse adam gibi adam ! Kendisine karşı tüm film boyunca hayranlık ve acıma duygusunu beraberce taşıyorsunuz . Zira Paris'e dehşet saçan bu retrofobik hastalıkla kendi yöntemleriyle başa çıkmaya çalışırken , diğer yandan Uzakdoğu orijinli fettan sevdiceği ile olan sorunlarını çözmeye çalışıyor . Özel hayatındaki bu sorunlar o meşhur içgüdülerini fena halde köreltiyor . Ama nihai kertede kendini toparlamayı her şeye rağmen başarıyor . "" Bir de madalyonun diğer tarafına bakalım "" klişesini de çaktırmadan yazımızda kullanalım ve katil cephesine bakalım . Hesap sormaya dayalı intikam filmlerinde , olayı sanatsal bir performansa çevirmiş manyak katillerle karşılaşmaya epey alıştık . Bu filmde de kapılara kapkara bir boyayla yazılan ters 4 rakamına , bir sesli ulak aracılığıyla meydanda okunan , itiraf ve dilekleri dillendiren şifreli edebi metinlere rastlıyoruz . Elbette bir Yedi kadar dokunaklı ve sarsıcı değil buradaki olay ama en azından bizi veba tarihçesi hakkında bilgi sahibi de yapıyor.Filme katil özelindeki intikam ve kent halkı genelindeki kuşku duygusu yön veriyor . Bu iki güçlü duygunun arasında ise komiser yer alıyor . Komiserimizin özel hayatındaki sorunlar nedeniyle yaşadığı ruhsal sarsıntılar da insani yönden kendisine dokunmamıza yardımcı oluyor . Costa Gavras imzalı Ölümcül Çözüm adlı filmdeki olağanüstü performansıyla gönlümüzde yer eden Jose Garcia filmin en büyük artısı elbette . Ve Paris , ne kadar güçlü bir sinematografik şehir yapısına sahip olduğunu bize bir kez daha kanıtlıyor . O muhteşem dokusuyla filmde bize zaman zaman ortaçağdaymışız hissini yaşatabilmesi , içinde bulunduğumuz zamandan o vebalı eski günlere götürme sihrini yaratabilmesi gerçekten çok etkileyici . Vasat bir film olarak niteleyebileceğimiz yapımın en büyük eksisi saklı kalan yanını çok çabuk ele vermesi . Kim bilir , belki de çoğu filmde bunun aksinin uygulanması ve sırrın bin bir takla atıldıktan sonra açığa çıkması söz konusu olduğundan böyle bir yol seçilmiş olabilir . "" Bu bir roman uyarlaması "" savunması ise inandırıcı bir kaçış olamaz asla . Zira düğümün bu kadar kolay çözülmesinin seyircide bir tokluk hissi yaratmayacağı çok açık . Film , hikaye olarak iyi bir başlangıcın ardından nedense birden bire gereksiz bir biçimde hızlı ilerliyor . Bu hız filmin sürpriz yapma şansını da en aza indiriyor . Özellikle parlak bir sürprizin bu tür filmlerde olay örgüsünün önemli bir noktası olduğunu düşünürsek , çok temel bir koşulun filmde önemsenmediğini görüyoruz . Ne diyelim ; vebalı filmimizin vebali , senaristlerin boynuna !"
7,"Okuyucuyu şimdiden uyarmak istiyorum , bu yazı sırasında "" abartı "" kelimesini abartı bir oranda kullanacağım . Çünkü bu abartı ötesi abartı aksiyon şaheserini az çok anlaşılabilir bir biçimde açıklamanın başka yolu yok . Hepsini Vur , yılın en başarılı , şok edici , absürd , eğlenceli , komik , orijinal , vahşi , kıpır kıpır ve en onemlisi kendi varlığından umarsızca zevk alıyormuşcasına abartı aksiyonu . 90 ' lı yıllarda üç - dört Bruce Willis filmi izlemiş herkezin ezbere listeleyebileceği bütün aksiyon klişelerini bir araya toplayıp , hikayesinden gerçek hayatla bağlantı kurulabilecek bütün ögeleri elimine ederek , sinema tarihinin ilk ultra şiddetli Bugs Bunny tarzı canlı aksiyon çizgi filmini sunuyor adeta.Bugs Bunny tarzı aksiyon derken arka plandan gelen dolambaçlı bir metafordan bahsetmiyorum . Hayır , Hepsini Vur , sahnesi sahnesine kahramanlarının olağanüstü absürd , bin bir tür vahşi ve aynı oranda komik durumlara girdiği , 7 dakikalık Bugs Bunny / Road Runner çizgi filmlerini alıyor , üzerine kamyonlar dolusu kan , küfür ve seks boşaltıyor , ve süreyi yedi dakikadan 1,5 saate uzatıyor . Yetişkinlere ithaf edilmiş abartı şiddet içeren bir aksiyon filmini , çoçuklara pazarlanan klasik çizgi filmere benzetmek ilk bakışta fazla uçuk bir fikir gibi gözükebilir . Fakat Daffy Duck'ın tüfekle vurulduktan sonra gagasının ensesine dönmesi ile , Clive Owen'ın canlandırdığı Smith isimli kahramanımızın kötü adamları havuçla öldürmesi arasında "" anti - gerçekçilik "" bakımından bir fark görmüyorum . Konu havuçla nasıl adam oldürülebileceğine geldiğinde ise , bu sürprizi bozmak bana düşmez.Aksiyon hayranları bilir , hemen her sene bütün eleştirmenlerin "" Gelmiş geçmiş en abartı aksiyon filmi "" damgasını bastıkları bir film vizyona girer . Desperado , Kapışma ve Taşıyıcı gibi . Büyük beklentilerle salonlara doluşuruz ve izlediğimiz film , her ne kadar az çok abartı olsa da , hiç bir zaman eleştirmenlerin ballandırdığı kadar abartı olmaz . Bir iki kanlı sahne , yüzden aşağı kurşunun atıldığı , kahramanın bir iki şarjör boşalttığı iki dakikalık çatışma sahnesi , ve hikayenin sonu . Hepsini Vur ise o iki dakikalık çatışma sahnesini uzun metraj bir filme çeviriyor . Smith'in bir yandan bebek doğurtup , diğer yandan etrafını saran yüzlerce kötü adamı gerçek anlamda havaya uçurduğu , bebek doğduktan sonra ise göbek kordonuna ateş ederek koparttığı sahneyi ele alalım . Filmin ilk dakikası sırasında gözlerimiz faltaşı açık izlediğimiz bu sekans , bizi filmin anormal havasına hazırlasa da , sonradan Smith'in yere yağ döküp , üzerinde kayarak otuz kiralık katili vurduğu , camın diğer tarafına zıplayıp halen havadayken beş kötü adamı daha öldürdüğü sahneye hazırlatmıyor . Bu arada filmin halen birinci dakikasındayız.Her ne kadar orijinallik ve cesurluk bakımıdan Hepsini Vur'u yere göğe sığdıramasam da , tavsiye etmesi kolay olmayan bir film olduğunu itiraf etmeliyim . Konu aksiyon sineması olunca herkese vicdan ferahlığı ile Zor Ölüm 4.0 gibi , ortalama seyircinin ahlak seviyesini zorlamayan bir filmi gözüm kapalı tavsiye edebilirim . Fakat eğer her hangi birine Hepsini Vur'u tavsiye edeceksem , bu tavsiyenin en az 20 sayfalık bir uyarı mektubu ile gelmesi lazım . Sonuçta tavsiyemle filme giden kimsenin sonradan "" manyak "" , "" görgüsüz "" , "" dejenere "" gibi hakaretler savurmasını istemem . Tabi ki film görgüsüz , tabi ki zevksiz . Tabi ki her karesi abartı şiddet , seks ve her tür davranış bozuklukları ile dolu . Tabi ki sürekli kendi absürdlüğüne göndermede bulunan hareketlerin ve diyalogların bir çoğu hedefi sıyırıyor , seyirciyi rahatsız ediyor . Ancak 7 ' den 70 ' e her tür seyirciyi mutlu edebilmek için risk almadan yavan , alşılagelmiş işler ortaya koyan bir yönetmenin aksine ( Michael Bay'in kulakları çınlasın ) , attığı her adımda orijinal olmak için elinden geleni yapan , umarsızca risk alan , sinema sanatının sınırlarını zorlayan her yönetmen , felaket bir filme imza atsa bile ( ki Hepsini Vur , kendi türü içinde başarılı bir yapım ) ortalama bir film yönetmiş birinden çok daha fazla övgüyü hakediyor . Özellikle bu yönetmen 20 yıldır kimsenin ismini duymadığı filmler ile Hollywood'un A sınıfına yükselmeye çabalamış , Hollywood'un ilk kez kapılarını açtığı diğer yönetmenlerin aksine , alışılagelmiş "" güvenli "" yolun tam tersini tercih eden Michael Davis ise . Davis'e gosterdiği bu üstün cesaret için boyun eğmek lazım.Hepsini Vur'da Clive Owen , Günah Şehri ve Son Umut ile başlattığı sessiz , yarı depresif , yarı cool anti - kahraman modelini bir kez daha eforsuzca sergiliyor . İlerki yıllarda biri Clint Eastwood'un "" isimsiz adam "" üçlemesini yeniden çekerse , Eastwood rolü için oyum Clive Owen'a . Monica Belucci , her ne kadar abartı İtalyan aksanı ile göze batsa da , filme seksi ve gizemli bir hava kattığı kesin . Psikopat ötesi psikopat kiralık katil Paul Giamatti'yi izlerken bizden fazla eğlenen bir tek kişi varsa , o da rolü canlandırırken gülünesi abartı performansı ile ne kadar iyi vakit geçirdiğini kanıtlayan Giamatti'nin kendisi . Giamatti'nin canlandırdığı kötü adam ne kadar mı psikopat ? Gary Oldman'ın Leon'da canlandırdığı karakteri alıp yirmi ile çarpın.Sonucta Hepsini Vur , bir filmde ne oranda şiddet ve abartıyı kabul edebileceğinizi kendinize sorduktan sonra izleyip izlemeyeceğinize karar vermeniz gereken bir aksiyon . Eğer bu soruya verdiğiniz cevap her oranda , kesinlikle "" her "" oranda şiddeti ve abartıyı kabul edebileceğiniz yönündeyse , bu cesur cevaba rağmen yine de bir kez daha düşünün , sonra izleyip izlememeye karar verin ."
5,"Bazı filmleri her seyredişimde bir zamanların TV fenomenlerinden Twilight Zone / Alacakaranlık Kuşağı’nda anlatılan hikayeler geliyor aklıma . . . Oldukça sürpriz hikayelere ve finallere sahip bu serinin kısa süren bölümleri , ağızda epey fantastik bir tat kalmasına yol açıyordu ve Diriliş gibi filmler sayesinde anlıyoruz ki bu ' kısa ' olma durumu meğer bu tarz öyküler için aslında çok gerekliymiş ! Diriliş , bir korku filmi sever için aslında çok cazip duruyor . Ortada öldüğü şaibeli genç ve güzel bir kadın , onun ölümünü kabullenemeyen ve bu işte bir bit yeniği arayan nişanlısı ve Araf’ta kalmış ölülerle konuştuğunu iddia eden tuhaf bir cenaze hazırlayıcısı var . Filmin sorusu da güzel ; Anna gerçekten öldü mü yoksa öldüğüne mi inandırılmaya çalışılıyor ! Fakat izleyicisini her 5 dakikada bir ters köşe yapmak niyetinde olan Diriliş’i izlemek , asap bozucu yavaş anlatımına rağmen epey yorucu olabiliyor . Öykünün 25 dakikalık bir Alacakaranlık Kuşağı bölümünde çok şık ve önemli duracağı aşikar ama iş bir sinema filmi yapmaya gelince , eldeki malzeme epey eksik kalıyor . Görsel açıdan da desteklenemeyen hikaye , bu gel gitlerin arasında iyice sıkıcılaşıp finalde boş gözlerle perdeye bakmanıza yol açacak cinsten bir deneyime dönüşüyor . ' Korku filmi ' ve ' klişe ' kelimeleri ise artık neredeyse kardeş gibiler . . . Seyircinin bu türe olan açlığının ticari olarak değerlendirilmesinden dolayı sayıca çok fazla örnek verilmiş ve ister istemez bir kendini tekrar etme durumu oluşmuş , neredeyse her filmde uygulanan şablonlar ve başlarda ilginç olan kimi fikirlerin defalarca işlenmesinden kaynaklanan bir durum bu . . . Her dönemde yaratıcı fikirlerle bunu aşan yönetmenler olmuşsa da , onlar da bir süre sonra yeni klişelerin yaratıcısı olarak anılmışlar . . . Örneklemek gerekirse ; Danny Boyle ilk filminde ( 28 Days After ) zombileri , devrimsel sayılabilecek bir fikirle , sinir bozucu yavaşlıklarını boşverip müthiş hızlı yaratıklar olarak perdeye aktardı ama şimdilerde özellikle video piyasası içinde yapılan filmlerde Ussein Bolt’dan daha hızlı koşan zombiler var.Diriliş de bu klişeler yumağını sonuna kadar sömürüyor ! Bir yanıp bir sönen lambalar , yalnız koridorlar , gök gürültülü havalar , tekinsiz mezarlıklar . . . İyi bir korku / gerilim filmi izleyicisinin yüzlerce kez gördüğü türden tüm numaralar artık iyice sıkıcılaşmış bir biçimde karşımıza çıkıyor ama en affedilmez olanı filme ille de sinir bozucu bir çocuk karakter koyma ihtiyacı olmuş sanırım . Özellikle mezarlıkta göründüğü sahnelerde kafasına kürekle vurup bayıltmak istediğim Jack karakteri , filmi gizemli kılmak bir yana , hepten sıkıcılaştırmış ! Zaten Knowing’de seyredip pek de hazzetmediğim Chandler Canterburry’e Hollywood’un yeni ' harika çocuk ' muamelesi yapmamasını dilemekten başka da çare yok . Tüm olumsuz yanlarına rağmen korku sinemasına pek bulaşmamış bir kısım seyirci için , eğer yavaş tempodan da sıkılmazlarsa oldukça ilginç bir seyirlik olabilir Diriliş . . . Liam Neeson , Christina Ricci ve Justin Long’un dengeli oyunculuklarının hatırına katlanılabilir pekala ama benim gibi bu türde yapılmış herşeyi görmüş geçirmişlere pek keyif vermeyeceği de ortada . . . twitter : murattolga"
5,"Sinema seyircisinde devam filmlerine karşı olumsuz bir önyargı oluşmuştur . Çünkü bir filmin devamı çekiliyorsa kesin olan tek şey , birinci filmin başarısıdır ve bu başarı beraberinde riski de getirir . İlk filmin koyduğu çıtayı yükseltmek çok da kolay bir hüner değildir . Eğer film seyirciyi ikna edemezse kendi kazdığı kuyuya düşer . Bu kuyu içine düşüldükten sonra bir mezara dönüşür . Ve filmin bir daha hortlamaması için özellikle eleştirmenler ellerinden geleni yaparlar ! Son Durak 2 , bu açıdan değerlendirildiğinde kendi mezarını kazmamayı başarıyor . Aksine , ilk filmin koyduğu çıtayı daha birinci sahnesindeki vahşi cazibesiyle aşacağını muştuluyor . Genelde filmin sonunu açık etmek nefret uyandırır ama bu filmin o kadar ayrıcalıklı bir giriş sahnesi var ki anlatanın diline acı biber sürülse , yazanın ellerine kelepçe vurulsa yeridir . Zaten anlatmak pek de kolay değil , izlemek lazım ! Yalnızca ; ilk filmdeki başarılı uçak kazası sahnesinin , bu sahnede çok başarılı ve nefes kesen bir trafik kazası sahnesiyle yer değiştirdiğini söylemekle yetinelim . . . Tematik olarak birinci filmle karbon kopya misali benzerlik olsa da , buna rağmen görsel anlatımındaki çarpıcılıkla kendini tekrar etmemeyi başarıyor . Zira ele aldığı konuyu işleyişi ve gözler önüne serişi o kadar rahatsız edici ki , filmden çıktıktan sonra adımlarınızı her an başınıza bir şey gelecekmiş paranoyasıyla daha temkinli atmaya başlıyorsunuz . Bu tür filmlerin başarısındaki en büyük ölçüt , yaratmak istediği rahatsızlık duygusunu ne kadar yoğunlukta hissettirebildiğidir . Film , ölümü o kadar negatif bir biçimde estetize ediyor ki , zaten özünde olumsuzluk olan bu gerçeği tüm vahşiliğiyle gözler önüne sererek bu konudaki acizliğimizi gözler önüne seriyor . Bir gerçek var ki bazı sahneleri seyrederken midenizi kontrolünüz altına almanız gerekiyor . Tamamıyla gerçekçi olan ölüm sahneleri tahammül sınırlarınızı zorluyor ama bir yandan da yarattığı bilinçli parodi havasıyla bir nebze de olsa mizahın rahatlatıcılığıyla kendimize gelmemizi sağlıyor . Bir yandan suratımıza acımasız yumruklar atılıyor ama bir yandan da gıdıklanmaktan geri kalmıyoruz . İlk filmin aksine bu kez ikinci filmde psişik güçlere sahip kişi , bir kız . Onun da yaşanacakları önceden görmek gibi lanet bir ayrıcalığı var . Bu kontra deja vu özelliği , seçilmiş kişi olmanın ağırlığını da doğal olarak beraberinde getiriyor . Kızın yaşadığı her içe doğuş hissi , ölümün hamile kalması anlamına geliyor . Doğasında çağrılmadan gelmek olan ölüm , bu kez bağıra çağıra "" geliyorum "" diyor . Yaşananın aslında bir kedi fare oyunundan bir farkı yok . Zaten filmi orijinal kılan nüanslardan biri bu . Son Durak filmlerinin benzerlerinden en büyük farkı , ölümün diğer filmlerin aksine kendisine temsilci bir katil seçmemesi . Ölüm , alaycı ve ürpertici varlığıyla işini kendisi görüyor . Katil özne , bizzat ölümün kendisi . Geleceği kesin ve tartışmasız olduğu için , ölümün bilinmezliği görünen hiçbir aracının olmamasıyla ifade ediliyor . Kesilmek bilmeyen inatçı iştahıyla , birbirinden yaratıcı ve akılcı yöntemlerle listesindeki isimleri bir bir eksiltiyor . Azrail'in bizzat olayla aracısız olarak ilgilendiğini ve sanatçılık yeteneğini konuşturduğunu söyleyebiliriz . Öyle ki , listedeki herkes kendisine sırayla orjinal bir ölüm sipariş edilmiş olduğunu kabullenmesine rağmen , kaçtıkça her biri aslında ölmek için gayret göstermeye çalıştıklarının zavallı sonucuna ulaşılıyor . Kurban psikolojisi bu açmazla birlikte daha da içinden çıkılmaz bir hal alıyor . Bir noktada potansiyel kurbanlardan biri tetiği kafasına dayayıp "" öleceksek ölelim "" çılgınlığına bile kalkışıyor . Ama işi erbabına bırakmakta her zaman fayda vardır : Azrail tek iyi arkadaşı olan kaderi işbirliğine çağırıyor , böylece sorun hallediliyor . . . Yukarıdaki kanıtların ışığında ikinci filmin ilkinden daha başarılı olduğunu söyleyebiliriz . Zaten bu devam filmi tematik anlamda birinci filmin ortaya koyduğu tezi geliştiren , zenginleştiren ve çeşitlendiren bir yapıya sahip . İlk film anlaşılan o ki temeli atma vazifesi görmüş . Bakalım bu temelin üzerine daha kaç kat inşa edilecek . Olası bir üçüncü film başarısız bile olsa , özellikle ikinci filmin kendini izlettirmek konusunda sağladığı başarı göz ardı edilmeyecektir . Eğer filmi bir çok kriter açısından ele alırsanız elbette zaafları var . Ama bu filmin , kendi kulvarı içinde değerlendirdiğinde türün meraklısı olan sinemaseverlerin en azından ilgisini çekeceği muhakkak . İlk filmle anlam olarak hiçbir farkı olmamasına rağmen . . . Filmi eğer çok ciddiye alarak izlerseniz alacağınız keyfin bir bölümünden kendinizi mahrum edersiniz . Evet , ölüm çok ciddi bir iştir . Kaçınılmaz olandır ama bırakın biraz da dalga geçelim . Elbette dalga geçerken bile ürperticiliğinden ödün vermiyor . Ama açık olan şu ki , filmin girişindeki kaza sahnesi dışında ölümlerin hepsi klasik trajik anlamlarını bir kenara bırakırsak son derece eğlenceli aslında . Film zaten kendisini ciddiye almamanız için elinden geleni yapıyor . Bunu filmin final sahnesinde görebilirsiniz ."
5,""" Gördüğüm En Güzel Kadın "" , ismini İtalyan şarkıcı Nicola Di Bari'nin 1970 ' li yıllarda üne kavuşan şarkısı "" La Prima Cosa Bella "" dan alıyor . Müziği sahil kasabasında geçirilen acı tatlı bir yaz tatilini anımsatan ve dinleyeni melankolik bir ruh haline sokan şarkının sözleri ise iç burkan bir ağıt niteliğinde . Yönetmenliğini Paolo Virzì'nin yaptığı "" Gördüğüm En Güzel Kadın "" da Nicola Di Bari'nin şarkısına sadık kalan , nostaljik , hafif acıklı , ancak seyredenlerin yüzlerini gülümsetmeyi de ihmal etmeyen tam bir popüler İtalyan filmi . "" Gördüğüm En Güzel Kadın , "" uyuşturucu bağımlısı lise öğretmeni Bruno'nun bugününü anlatmaya başladıktan sonra seyredenleri sık sık geçmişe götürüyor ve Bruno'nun deli dolu annesi Anna ve kız kardeşi Valerio ile geçirdiği olaylı çocukluğu gözler önüne seriyor . Doğduğu toprakların tüm kültürel özelliklerini bünyesinde barındıran filmin aile ve anne gibi İtalyan sinemasında sık rastlanan temalara odaklanması da bu nedenle şaşırtıcı değil . Geçmişle bugünü iç içe geçiren anlatımı sayesinde karakterlerin zamana direnen ve büyümeyi reddeden mizaçlarının altını çizen "" Gördüğüm En Güzel Kadın "" , bir yandan anneliğin İtalyan kültüründeki önemini ve kutsallığını vurgularken bir yandan da bu bağlılığın yarattığı problemleri dile getiriyor.Paolo Virzì'nin filminde , Bruno sorumluluk almaktan kaçınan , yaşama sevincini kaybetmiş , içine kapanık bir karakter olarak sunuluyor . Kız kardeşi Valerio'nun ise zamanla çocukluğundaki dışa dönük ve neşeli karakterini kaybederek kendisini aile hayatının rutinine hapsettiği anlaşılıyor . Filmde , çocukluk yılları boyunca bir süre Anna'nın figüranlık yaptığı film setlerinde vakit geçiren Bruno ve Valerio'nun annelerinden koparıldıklarında yaşadıkları ciddi problemler de gözler önüne seriliyor . Yönetmen Paolo Virzì , gidişat süresince iki kardeşin anne sevgisini ve anne özlemini seyredenlere yakinen hissettiriyor . Bruno ve Valerio'nun büyürken cebelleştikleri sorunların kaynağını çocukluk yıllarında yaşadıkları gelgitli hayatta arayan Virzì , Anna'nın yokluğu kadar varlığının da iki kardeş için problem teşkil ettiğini de başarıyla ön plana çıkarıyor.İlk olarak zoraki katıldığı bir güzellik yarışmasında karşımıza çıkan Anna , filmin başından itibaren ne konumlandırıldığı annelik pozisyonuna ne de kocası ve çocuklarıyla birlikte yaşadığı sahil kasabasının kısıtlı olanaklarına sığabilen bir kadın portresi çiziyor . Hem güzelliğini hem de girişkenliğini kullanarak karşısına çıkan fırsatların önüne pervasızca atlayan Anna , herkesin ilgisini bir anda üzerinde toplamayı başarabilen , son derece baskın bir karakter . Yer yer Mike Leigh'nin "" Daima Mutlu "" ( 2008 ) filminin Poppy'sini hatırlatırcasına etrafındaki insanları unutacak / unutturacak düzeyde kendine odaklanan Anna'nın çocuklarına karşı büyük bir sevgi beslediğine şüphe yok . Bununla beraber "" Gördüğüm En Güzel Kadın "" da ustalıkla örülmüş olay örgüleri sayesinde Anna'nın , annelik içgüdülerini vahşice ortaya koyan cesur bir kadın olmanın yanı sıra gölgesi altında büyümesi oldukça güç bir anne figürü olduğunun da altı çiziliyor . Paolo Virzì , Anna'yı ' kötü ' ya da ' fedakar ' anne kalıplarının içine yerleştirip klişeleştirmeden ince elenip , sık dokunmuş , tam donanımlı bir karakter olarak izleyici karşısına çıkarmayı başarıyor . Anna'nın seyredenlerin hem eleştirip , hem de özgür duruşuna gıptayla bakabilecekleri bir kadın olarak temsil edilmesi , Virzì'nin popüler İtalyan sinemasının sık sık konu edindiği kutsal anne temasını fetişleştirmesine de neden oluyor belki . Ancak hem Bruno'nun hem de Valerio'nun aşk ve aile hayatlarında yaşadıkları problemlerin üzerine gitmeyi ihmal etmeyen Virzì , bir anlamda kendi sinemasının öz eleştirisini de yapıyor aslında . Sonuç olarak yönetmen Virzì , "" Gördüğüm En Güzel Kadın "" da kullandığı müzikler , kostümler , nostaljik objeler , ünlü simalar ve mekanlarla bir dönem filminin tanıdık atmosferini yakalamayı başarıyor . 70 ' li ve 80 ' li yılların gündelik hayatını ve karakterlerin iç dünyalarını hikayeye dokunaklı bir biçimde aktaran yönetmenin ele aldığı dönemin hareketli siyasi atmosferinden hiç bahsetmemesininse film dünyasında bir şeylerin eksik kaldığının hissedilmesine yol açtığını itiraf etmemiz gerek . Bu haliyle "" Gördüğüm En Güzel Kadın "" ın geçtiğimiz yıllarda ülkemizde önce Filmekimi'nde daha sonra da vizyonda gösterilen "" Abim Evin Tek Çocuğu "" nu hatırlatan bir çehreye kavuştuğunu da söyleyebiliriz . Aslına bakarsanız Virzì'nin tutturduğu apolitik söylem bile "" Gördüğüm En Güzel Kadın "" ın tipik bir popüler İtalyan filmi olduğunun en bariz kanıtı . Dolayısıyla Virzì'nin filmi samimiyetiyle ve akıcılığıyla izleyenleri kendine bağlayan türünün başarılı örneklerinden biri ."
4,"İki korku filminin gösterime gireceğini düşünüp , sevindiğimiz bir haftada , Argento'nun Rest ( Card Player ) ' ini beğenmediğimiz yetmezmiş gibi , oldukça kötü Kabus Gecesi yeni bir hayal kırıklığı daha yarattı . Film , hiç ummadıkları bir yerde ve zamanda , hiç ummadıkları garip bir yaratığın saldırısına uğrayan gençler mitinden hareket ediyor . Ancak umulmayanı çok kısa sürede yitirme handikapını yaşıyor . Hem karakterleri hem de seyirciyi çok çabuk bir şekilde Creeper'a alıştırıyor . Bu sebeple meraka ve bilinmeyeni keşfetmeye yer veremeyen film , sadece Creeper'ın 23 yılda bir dünyayı ziyaret eden , başarılı bir avcı olduğuna odaklanıyor . İlk birkaç kişiyi avlaması üzerine garip , farklı bir şeyler olacağı umudunu taşısak da aslında olan biten bir şey yok . Sadece Creeper'ın insan vücudu parçalarını toplayıp , kendine monte etme fantazisi var . Fantazi üzerine daha çok gidilip , insanın bütün olma , bütün olarak kalma arzusu göz önünde bulundurulsa , belki daha korkutucu olarak addedilebilecek yaratık , bu düşünceler olmaksızın , tek başına büyük bir korku yaratamıyor . Bir yerden sonra , bir sonraki kurbanın kim olacağı ve hangi parçasını kaybedeceğinden başka önemli bir şey kalmıyor . Bu altyapısız korku ve aynen tekrar eden ölümler de filmin içine girmeye ve heyecanı yüksek seviyede tutmaya engel teşkil ediyor . Hâl böyle olunca , korku filmlerinde çoğunlukla yapılmaması gerekenlerden biri olan karakterlerle ilgilenme tuzağına düşüyorsunuz . Liseli erkek basketbolcular , garip bir biçimde eşcinselliğe takmış durumdalar . Hepsinde homofobi mevcut . Birbirlerini sanki bu aşağılık bir durummuş gibi suçlayıp dururken , sürekli üst bedenleri çıplak dolaşıp , hep beraber işemeye gitmekteler . Aralarındaki eşcinsellik göndermelerine anlam vermek pek mümkün değil gibi . Suçlayıcıların başını ise filmin önemli karakterlerinden olan Scott Braddock çekiyor . Kendini fazlaca zeki zanneden Scott , otobüste dehşet sırasında inatla iyi fikirler ürettiği iddiasında . Creeper bir süreliğine ortalarda görünmeyince hemen otobüsten dışarı çıkmayı teklif ediyor . Sanki çıkınca ona yem olmayacaklarmış gibi . Yahut yaratığın bazılarını kendine yem seçtiği teorisinden hareket edip , yem olmayacakların gönül rahatlığıyla kaçıp gidebileceğini savunuyor.Neyse ki , bir anda otobüsteki ponpon kızlardan birine birtakım imgelemler malum oluyor da , gençler hiçbir şekilde yaratıktan kurtuluş olmadığını anlıyorlar . Tabii biz o kızın neden seçilmiş olduğunu anlayamıyoruz , o ayrı . İşte tam bu umutsuzluk anında filmin açılış sekansında yaratığın küçük oğlunu alıp götürdüğü mutsuz baba Jack Taggart gençlerin yardımına hızır gibi koşuyor . Yaratıkla savaşabilmek için kendine acayip , zıpkın gibi bir alet yapan Jack , gözlerindeki ' Seni mahvedeceğim ! ' ifadesini hiç silmeden , cesurca mücadeleye girişiyor . Ne yazık ki , bu mücadelinin sonunda ne olduğunu serinin ilk filmi Jeepers Creepers'ı seyredenler ve creeper mitini bilenler kolaylıkla çözümleyebilirler . Bu filmin korku dolu gençleri de türün içerdiği klişelerin dışına çıkmamış . Creeper efsanesine pek inanmak istemeyen , ama bir yandan da varolsa da bizi hemencecik şurda öldür der gibi halleri var . Onları suçlamamak lazım . Ne de olsa korku filmi gençleri böyleler ! Korku filmi gençlerini ve ani hareketler ile irkiltme taktiğini iyi kullanan yönetmen Salva , belki başka hiçbir şeyi kullanma gereği duymadığından filmini ustalıkla kotaramamış . Tabii herkes korku türüne yenilikler katmak zorunda değil , göndermeleri sevmiyor değiliz ; ama biraz zeka pırıltısı görsek hiç fena olmazdı . Herhalde en iyisi fazla düşünmeyip , Creeper'a yem olmadığımız için mutlu olmak ."
3,"1999 yılında İstanbul Film Festivali'nde gösterilen ve Millenium Filmleri projesi kapsamında çekilmiş muhteşem Don McKellar filmi Son Gece ( Last Night ) ' yi izlemiş olanlar , şu anda bu filmin çakmasıyla karşı karşıya olduğumuzun zaten farkındadır sanıyorum . David Cronenberg'in de oyuncu olarak yer aldığı ve Sandra Oh adlı şahane insanı tanımamıza vesile olmuş bu filmde , 31 Aralık 1999 gecesi dünyanın sonunun geleceği öğrenilmişti ve yeryüzündeki son saatlerinde bu durumla başa çıkmaya çalışan insanlar anlatılıyordu . Melankolik bir adamla deli dolu bir kadının yolları o kaçınılmaz sona yaklaşılırken kesişiyordu . 2012 tarihli İlk ve Son Aşkım ( Seeking a Friend for the End of the World ) bir asteroidin dünyaya çarpmasına sadece üç hafta kala açılıyor . Önce , göktaşını durdurmak için gönderilen son uzay aracının da başarısız olduğunu duyuyoruz siyah üzerinde . Bu pekala büyük bir bilimkurgu / aksiyon filminin de açılışı olabilir diye düşünürken , herhangi bir yolun kenarına park etmiş sıradan bir araba planıyla başlıyor film . Radyoda haberi dinleyen karı - koca Dodge ( Steve Carell ) ve Linda'ya ( aktörün gerçek hayattaki eşi Nancy Carell ) yaklaşıyoruz . Dünyanın sonu artık kaçınılmazken , kocasına çaresizlik içinde bakıyor Linda . Radyoda anlatılanlara tek tepkisi , "" Sapağı kaçırdık galiba "" olan bu adamla hayatının son günlerini geçirmek istemediği belli . Aceleyle emniyet kemerinden kurtulup kaçarak uzaklaşıyor kadıncağız . Ardından sona yaklaşan dünyanın bir portresini çiziyor film . Herkes farklı farklı ama çoğunluk son derece akıl dışı tepkiler veriyor başlarına gelenlere . Bir tarafta yağmacılar türüyor , diğer tarafta üst orta sınıf bir aile için bu durum hoş bir yemekli davet mazereti oluveriyor . Ancak bu bile çocuklara içki içirilip uluorta eroin kullanılan bir partiye dönüşüyor . Kimi insanlar kıyameti de kapsayan sigorta paketleri peşindeyken , kimi de kendini çatıdan aşağı atıyor . Yeryüzünün en akıllı canlı türü olan insanlar en akılsızca tepkileri verirken , hayvanat mutlu bile olabilir bizden kurtulduğuna . Kahramanımız Dodge , lavabodan çıkan örümceği - tam kendisi gibi duyarlı bir insandan bekleneceği üzere - öldürmüyor . Nasılsa hepimiz öleceğiz , ne önemi var diye düşünüyor . Hayvana üç hafta daha yaşama şansı bahşediyor . Göktaşı felaketinden canlı olarak kurtulma ihtimali bizden çok daha yüksek bir türün temsilcisi olan örümcek ise sanki keyfini çıkarmak istermiş gibi defalarca yüzünden ısırıyor onu aynı gece . Defolup gidin artık dercesine . . . Sonra perdeye Penny ( Keira Knightley ) çıkıyor . Amerika'ya yerleşmiş bir İngiliz kızı kendisi . Dodge'un alt katında yaşıyor ama bir kez olsun selamlaşmış bile değiller o güne dek . Yalnız kalamama problemi bulunan Penny erkek arkadaşından ayrılmaya çalışırken , komşusu Dodge'un evine sığınıyor bir akşam . Dodge'un mektupları aylardır yanlışlıkla onun posta kutusuna atılıyormuş ve Penny bu mektupları sahibine iletmeyi düşünmemiş bile . Bu vesileyle mektupları Dodge'a teslim ediyor ve bizi filmin sonraki aşamasına taşıyacak olan tetikleyici durum ortaya çıkıyor . Dodge'un hiç unutamadığı lise aşkı ona üç ay önce bir mektup göndermiş . "" Hayatımın aşkı sendin "" diye sona eren bu mektubu daha yeni gören Dodge , ne yapıp edip sevdiği kadına ulaşmaya karar veriyor . Ancak cep telefonlarının artık çalışmadığı , uçak seferlerinin iptal edildiği , benzin bulmanın neredeyse imkansız hale geldiği bir aşamadayız artık . Dodge komşusuyla birlikte yağmacıların elinden son anda kurtulup yola düşüyor . Penny'ye vaadi de onu Londra'ya , ailesine götürebilecek bir uçak ayarlamak . Ve o trajikomik kıyamet fonundan ayrılıp iki zıt karakter ve karşılaştıkları insanlara dair bir yol filmine dönüşüyor İlk ve Son Aşkım . O ana kadar gayet keyifli , hatta yer yer dokunaklı bir şekilde ilerleyen film , bu noktadan itibaren giderek vasatın içine gömülüyor . Bunun birkaç sebebi var . Öncelikle - ki bu çok mühim bir detay - bu yol filmi süresince aralarında elbette duygusal bir yakınlaşma başlayan iki kahramanımızı canlandıran Steve Carell ve Keira Knightley arasında en ufak bir uyum , bir kimya , bir elektrik yok . Olmayınca olmuyor işte . Onların yakınlaşmasına ikna edilemiyorsak , zaten film orta yerinden dağılıp parçalanıyor . Bu iki karakterin hiç ilginç olmaması da ayrı bir dert . Dodge'u umursamamız için en ufak bir sebep yok ortada . Son derece niteliksiz bir film kahramanı kendisi . Bir türlü kalıbını kırmayı da başaramıyor . Neredeyse hep pasif kalıyor film boyunca . Onun yerine , nasılsa üç haftaya ölüyoruz diye küçücük çocuklara içki içiren arkadaşı Warren'ı veya Penny'nin geride bıraktığı erkek arkadaşı Owen'ı ( Adam Brody ) izlemeyi tercih ederdim . En azından daha köşeli , daha az klişe karakterlerdi . Yazımın girişinde bahsettiğim Son Gece filminin kahramanı Patrick , Dodge'a sadece yüzeyde benziyor . Yoksa asla bu kadar bayat ve monoton bir karakter değildi . Aynı şekilde Penny'nin delibozukluğu da son derece yapay ve sıradan . Gerçekten sivri tek bir şey yaptığına rastlamıyoruz . Filmin problemi , bu iki karakteri sevmemiz veya umursamamız için en ufak bir sebep yaratamıyor olması . Tabirimi mazur görün , iki karakterin de son derece sıkıcı olması ! İlk ve Son Aşkım zaten her aşamasında en bildik , en tahmin edilebilir şekilde ilerliyor . Dodge'un babasıyla ilişkisinden , filmin romantik finaline kadar şaşırtıcı veya heyecan verici hiçbir şey olmuyor . Sahibi tarafından terk edilen ve Dodge'un bırakmadığı zavallı köpek ise filmin senaryosunun neden böylesine zayıf olduğunun tek başına göstergesi gibi zaten . Filme böyle bir karakter katıp sonra onu hiçbir şekilde değerlendirmemek , onunla ilgili önemi olan tek bir sahne bile yazmamak anlaşılır gibi değil . Sadece sevimli bir hayvancağız da olsun diye senaryoya karakter mi eklenir ? Bu köpek olmasa ne değişecek filmde ? Hiç . Keyifli geçen ilk 20 - 30 dakikasından sonra acil bir işim çıksaydı ve salonu terk etmem gerekseydi , olumlu bir şekilde hatırlardım herhalde bu filmi . Ancak her geçen saniye biraz daha vasatlaşan , yaratıcılıktan ızdırap verici derecede uzak İlk ve Son Aşkım , kredisini çok çabuk tüketti . Diyeceğim o ki , bulabiliyorsanız Don McKellar'ın muhteşem Son Gece filmini izleyin . Bu fikirden nasıl iyi film çıkarın karşılığı oydu zaten . 1998 ' de yapılmıştı . Muhteşem bir film olduğundan da bahsetmiştim , değil mi ? Twitter : aliercivan YouTube : ParalelKurgu"
5,"Birkaç senedir Almanya'da eğitim amaçlı yaşayan biri olarak "" Almanya'ya Hoş Geldiniz ( Almanya - Willkommen in Deutschland ) "" üzerine bir şeyler yazıyor olmak aslında benim için anlamlı . Zira burada kısa bir süre geçiren bir insanın bile kayıtsız kalamayacağı şu meşhur entegrasyon meselesini sezebilmek için , üstün bir gözlem yeteneği gerekmiyor . Almanya'nın herhangi bir şehrinde sokakta atacağınız bir tur ile , bugüne kadar konuşulagelen ve muhtemelen ilelebet de konuşulacak olan aidiyet kavramının sorgu odasında bulabilirsiniz kendinizi . İki toplum tarafından ötekileştirilen ; fakat iki topluma da ait olan bir kültürün , güzel renklere boyanmış hikayesi işte "" Almanya'ya Hoşgeldiniz "" . Berlin Film Festivali'nde yarışma filmlerinden biri olma şansını kılpayı kaçıran ve yarışma dışı gösterilen filmin Alman medyasında ve en azından yaşadığım şehir olan Münih'de coşkuyla karşılandığını söylemem pekala mümkün . Çok iyi bir mizah anlayışına sahip ve eğlenceli olduklarını kesinlikle söyleyemeyeceğim Alman halkının farklı tonlardaki bir komediyi bağrına basması aslında çok da şaşırtıcı sayılmaz . Almanların yıllardır süregelen "" Stefan Raab ile komik olmak "" hezeyanlarının karşısında , ilk dakikasından itibaren size hoş tebessüm armağan eden bir filmle dikiliyor olmak Yasemin Şamdereli ve Nesrin Şamdereli'nin başarısı . Film göç nedeniyle Almanya'ya giden , yıllar içerisinde kuşak çatışmaları yaşamaya başlayan ve iki kültür arasında kalıp hiçbir yere ait olamayan son derece renkli simalara sahip bir ailenin tuhaf ama yıllardır normal kabul edilen hikayesini anlatıyor . Günümüz ve göç zamanı olmak üzere iki farklı koldan akan hikaye , yönetmen ikilinin Jean - Pierre Jeunet öykünmeleriyle de masalsı ve sevimli bir sinema anlatımı ediniyor . Pek derinine inilememiş karakterlerle de zenginleşen film , kusursuz bir bütün oluşturamasa da tek bir anında bile can sıkmayan , vasatı aşan bir sinema örneği haline geliyor . Ailenin en büyüğü olan dedenin de zorlamasıyla ana vatana doğru Küçük Gün Işığım ( Little Miss Sunshine ) benzeri bir yolculuğa çıkan karakterler , her biri içlerinde taşıdığı farklı sorunlarla tekrar bir bütün olmanın , tekrar kendilerini tanımanın bir fırsatını yakalıyorlar . Aslında karşımızda , masalsı tonlara sahip olsa ve mevzuya muzip bir yaklaşımda bulunsa da alt okumalarıyla tamamen gerçeği yakalamayı başaran bir film var . Zaten filmin aidiyet kavramına net bir çözüm getirmemesi ve iki kültürden birine yaranmaya çalışmaması da bu yüzden . Yasemin ve Nesrin Şamdereli'nin tek derdi aileleri için vakt - i zamanında büyük fedakarlık yapan insanların "" gerçek "" hikayesi hiç ajite etmeden anlatmak . Bir koluyla göçün yakın tarihine odaklanan komik bir dönem filmi , diğer yandan da anavatana doğru ufak bir minibüsle yola çıkan karakterlerin sunulduğu içine hüzün saklanmış bir yol filmi olan "" Almanya'ya Hoşgeldiniz "" in , film yönetimi anlamında yaşamadığı bazı sorunları senaryoda yaşadığı söylenebilir . Çok karaktere sahip birçok senaryoda olduğu gibi , bu karakterlere boyut kazandırmakta sorun yaşayan yönetmen kardeşler , çareyi fazla derine inmemekte bulmuşlar . Bu da mevzuya karakterleri üzerinden eğilen bir film için maalesef dramatik yapıyı sekteye uğratan bir unsur olmuş . Filmin dil tercihlerinin izleyenler üzerinde yabancılaştırıcı bir etki oluşturabileceği gerçeği de bahsedilebilecek başka bir eksiklik . Almanya'da daha önce yaptıkları televizyon işleriyle de takipçi kazanan ve bu filmle artık ' bir sonraki filmleri merakla beklenen yönetmenler ' arasına girmeyi başaran yönetmen ikili açısından "" Almanya'ya Hoşgeldiniz "" in bir sinemasal başarı olduğu çok açık . Zaten sizi kahkahalara boğmasa da , ilk andan itibaren içine alan , samimi , sıcak , eğlenceli ve mevzuya doğru noktadan yaklaşan bir film bu . Ötekileştirmekten ve itelemekten bir türlü sıkılmadığımız bu mevzuyu umarım ki en azından gişede es geçmeyip kalburüstü bir sinema tecrübesiyle yüzleşebilir sinema seyircimiz . Eğer bunu yaparlarsa pişman olmayacakları kesin gibi . . . kaankarsan @ gmail.com twitter.com / kkarsan"
2,"Zamanda yolculuk kavramı sinemada , özellikle bilimkurgu sinemasında en çok işlenen konulardan birisidir herhalde . En basit bir televizyon filmini bile heyecan verici yapan bir konudur . Geçmişin ya da geleceğin bilinmezliklerine doğru yolculuk yapmak düşüncesi hep heyecan verir . Şöyle bir düşünürsek , Zaman Makinesi , 12 Maymun , Star Trek : Voyage Home veya Pleasentville , Frekans gibi görece olarak daha yeni olan filmler her zaman seyir keyfi vermişlerdir.Michael Crichton'ın romanından uyarlanan Zaman Ötesi'ni de rahatça bu filmler arasında sayabiliriz . Avrupa'da kazı yapan bir grup arkeoloğun , yanlışlıkla 14 . yüzyıla yolculuk yapan bir sistem geliştiren sponsor firmaları sayesinde söz konusu döneme gitmelerini konu alan film , yukarıda adını andığımız örnekler arasında çok sivrilen bir yapıya sahip değil . Fakat bu tabii ki filmi elimizin tersiyle itmemize neden değil . Sadece konu fazlaca dallandırıp budaklandırmadan güzel bir ortaçağ öyküsü anlatılmış.Aslında Crichton'ın Timeline'ı çok başarılı bir roman olmamakla beraber ilginç bazı noktalara değiniyordu . Bir bilim adamı olmayan fakat yazmış olduğu her kitap için oldukca detaylı araştırmalar yapan ve konuya hakim olmayı başaran yazar , ortaçağa ilişkin pek çok bilgi veriyordu . Tabii ki İlber Ortaylı tadında değildi Crichton'ın verdikleri . Fakat ticari kaygılarla yazılmış bir romanın içinde ufkumuzu genişletecek bilgilere ulaşmak da keyif veriyordu.Richard Donner her edebiyat uyarlaması filmde olduğu gibi kitaptaki bazı unsurları elemek zorunda kalmış . Film heyecan verici bir konuya sahip olmakla beraber çok düz ilerliyor . 14 . yüzyıla giden Profesor Johnston'ı bulmak için arkasından giden arkadaşlarının macerası bir noktadan sonra vasat bir maceraya dönüşüyor . 21 . yüzyıldan 14 . yüzyıla giden bilim adamları konusu dışında herhangi bir çarpıcılık yok . Profesör Johnston bulunuyor , kovalanıyorlar , terslik oluyor , dönemiyorlar . Aslında bir yandan oldukça eğlenceli bir film . Fakat örneklerini çok gördük . Özellikle 12 Maymun ve Geleceğe Dönüş gibi yaratıcılığın sınırlarını zorlayan filmleri defalarca izledikten sonra etkilemeyi başaramıyor.Öyküsünün dışında film genel olarak bir Richard Donner filminden beklenen her şeyi veriyor . Aksiyonu eksik değil . Olmaması beklenemezdi zaten . Filmin sonundaki Castlegard kuşatması sahnesi ise yetmişli yaşlarındaki yönetmen için heyecan verici olsa gerek . Filmin ana karakterlerinden olan Marek'in 14 . yüzyılda aşık olması ise filme heyecan katan diğer bir nokta olmuş.Zaman Ötesi fırtınalar koparacak bir film değil . Zaten duyduğumuza gore ABD'de de pek bir hasılat yapamamış . Hatta DVD raflarında indirimli filmler arasına da düşebilir kısa zamanda . Fakat kötü bir film de değil . Belki yönetmen Richard Donner değil de daha farklı biri olsaydı çok daha renkli bir film olabilirdi . Donner aksiyon filmlerinin adamı evet ama böyle derinlik katıp alt metni güçlendirilmesi gereken bir filmde yetersiz kalmış ."
7,"Yaz geldi , tam romantik komedi zamanı . Adamım Benim , ismi ve oyuncularıyla , bize eğlenceli vakitler geçireceğini belli eden bir film olarak çıkıyor karşımıza . Yönetmen John Hamburg'u ise Polly Gelince ve Zor Baba ve Dünür filmlerinden tanıdığımızdan , biraz rahat yaslanıyoruz arkamıza.Film , Paul Rudd'ın canlandırdığı Peter karakteri ve nişanlısı Zooey rolündeki Rashida Jones ile tanıştırıyor önce bizi . Esas adamımız Peter , tam da eve götürüp annemizle tanıştırmak isteyeceğimiz bir karakter . Saçı başı , kılık kıyafeti düzgün , sakin , sessiz , işi gücü yerinde , fazla da hırsları olmayan bir kişilik . Sonradan öğreniyoruz ki flört ettiği kadınlara karşı da her zaman fazlasıyla verici ve sevgi dolu . O kadar sevgi dolu ki , hayatında bir kadın varken gözü başkasını görmeyen , etrafında bir arkadaşı dostu bile kalmayan cinsten . Peter , Zooey'e evlenme teklif ediyor ve kızın bu teklif karşısındaki inanılmaz mutluluğu , en yakın arkadaşlarını arayıp bu güzel haberi anında onlarla paylaşmasıyla , birlikte bir sürü plan program yapmalarıyla devam ediyor.Esas adamımız Peter burada biraz duraklıyor . Onun bu güzel haberi vermek istediği bir en yakın arkadaşı yoktur , üstelik düğünde sağdıçı kim olacaktır ? Bu duruma kız arkadaşı Zooey de bir anlam veremeyince iyice bunalıma giren Peter , bu kısa zamanda kendisine bir kanka bulmaya karar verir . İş yerindeki arkadaşlarını dener , ailesi de ona yardımcı olmaya çalışır ve Peter , sanki bir kız arkadaş arıyormuşçasına yeni erkeklerle tanışır , hatta bu durum tahmin etmesi zor olmayan bazı yanlış anlamalara bile sebep olur.Bu kankalık işinin böyle zorlama olamayacağına karar vermiş ve tam vazgeçmişken tesadüfen tanıştığı bir adama kanı kaynar Peter'in . Jason Segel'in canlandırdığı Sydney karakteri ile oyuncunun performansının ne kadar doruklara çıktığını , eğer şu meşhur dizi How I Met Your Mother'i izliyorsanız anlayabilirsiniz . Bir oyuncunun iyi bir karakter oyuncusu olduğunu anlamak için onu bambaşka rollerde izleyin derler , bir oyuncunun o karakterin içinde kendini kaybetmesi , bir başka filmde oynadığı karakteri hatırlatmaması gerekir . İşte Jason Segel gerçekten burada karakteriyle öyle özdeşleşmiş ki , film bittikten sonra , ya bu o dizideki adam değil miydi dedirtiyor anca . Kanı kaynadığı adam Sydney , Peter'in tam tersidir . Yaşına rağmen saçları uzunca ve dağınık , çocuk gibi giyinen , çocuk gibi davranışlar sergileyen , ağzına geleni söylemekten çekinmeyen , inanılmaz rahat ve özgürlüğüne düşkün bir adamdır Sydney . Arkadaşlıkları ilerledikçe Peter'in içindeki o erkek ruhunu ortaya çıkarır ve onu oldukça rahatlatır ama bu sefer de Peter , hayatını sorgulamaya başlayacaktır , acaba gerçekten de Zooey ile evlenmek istemekte midir ? İşte bu noktada film romantik komedi olduğunu unutmamak ve unutturmamak için olsa gerek , aslında çok derin mevzulara girebilecek ve filmin gidişatını 180 derece değiştirebilecekken , buna gerek duymuyor ve her şeyi güllük gülistanlık bir halde bırakıyor . Daha açık söylemek gerekirse , bu iki yin ile yang gibi adamın arkadaşlıklarıyla birbirlerine kattıkları , aslında basit bir romantik komediden öte , ciddi bir konu ve bu karakter analizlerinden çok başka yerlere de gidilebilirmiş ama gerek duyulmamış , herkes muradına ermiş . Film , basit bir romantik komediden daha fazlası , ama bir yere kadarı . Özellikle oyunculuklar ve kaliteli espriler için izlemeye değer ."
5,"X - Men Origins : Wolverine , bildiğiniz veya bilmediğiniz üzere , son bir aydır tanıtım kampanyalarıyla değil de internete sızan "" workprint "" versiyonuyla adından söz ettirdi . Bu Fox'un gişesini ne kadar etkileyecek şu an için bilmiyoruz ama benim bu işin asıl takıldığım boyutu herkesin workprint versiyonunu baz alarak filmi yaylım ateşine tutmuş olması . Kabul edelim ki hiçbirimiz bu filme aklımızı alacak ' twist'ler barındırdığı , karakterlerinin psikolojisini derinlemesine incelediği için ya da acayip kaliteli diyaloglar duyma hevesimizden dolayı gitmeyecektik zaten . Sırtını özel efektlere , CGI animasyonlarına ve karakterlerinin eksantrik tekniklerle birbirlerini patakladığı sahnelere yaslayan bir filmin , nete düşen henüz efektleri tamamlanmamış ve oyuncuların arkalarında ipler , oradan oraya uçuştuğu bir kopyasını izleyip bu kadar çemkirmek ne derece doğru bilmiyorum . Biraz "" fanatik çizgi roman hayranı mızmızlanması "" gibi olacak ama tüm yönetmenlik becerilerine rağmen Bryan Singer'ın X - Men filmlerinden neden bilmem pek tat alamamış ( hadi X2 ' ye haksızlık etmeyeyim ) , Singer'ın da hakkını veremediği Cyclops gibi bazı önemli karakterlerin düzinelerce mutantın arasında mundar edildiği Brett Ratner'ın "" Son Direniş "" ini izledikten sonra da iyice seriden sıdkını sıyırmış biri olarak , üç filmde de hikayesi hatırı sayılır bir yer kaplayan Wolverine'i yine yeni yeniden izlemek için kalbimin pır pır attığını pek söyleyemeyeceğim . Bu nedenledir ki , yerden yere vurulan X - Men Origins : Wolverine'i tümden bir kayıp olarak görmeyen azınlıktan olacağım da hiç aklıma gelmemişti . En azından , abilerinin anlattıkları hikâyeyi fazlaca ciddiye almalarından , çokça mutant ve aksiyon sahnesi gösterme derdine düştüklerinden unuttukları bir şeyi yapıyor Wolverine : Eğlendiriyor . Çizgi romanda ortak geçmişlerine pek değinilmeyen Wolverine ve Sabretooth'un yıllar boyu sırt sırta dövüşen iki kardeş olarak tasvir edilmesini münasip gören senaristler , babalarıyla ilgili kısmı ve iki kardeşin evden kaçışlarını gayet yalapşap bir şekilde geçiştirmelerinin ardından yıllar boyunca neler yapmış bu adamlar merak edenler için son dönem çizgi roman uyarlamalarının takip ettiği "" süper kahramanların geçmişlerinin jenerikte şöyle bir hızlıca gösterilmesi "" modasına ( Bakınız : Watchmen , The Incredible Hulk ) uymuşlar . Bu savaş benim o savaş senin katılmaktan başka bir şey yapmadıkları gibi hayati bir bilgiyi de öğrendikten sonra içimiz rahat , gönlümüz ferah filmimizi izleyebiliriz . Gün gelip ikilinin arasında husumet olduğunda , yolları ayrı düşüyor ; hayvani güdülerini dizginlemeyi başaran Logan kendini Kanada Dağları'nın eteklerine vururken , giderek insanlıktan çıkan Victor ise envai çeşit mutantla birlikte William Stryker'ın özel timinde çalışmaya devam ediyor . Filmin ilk ve en temel problemi , Sabretooth'u Wolverine'in iç çatışmasını yansıtmak için kullanmaya çalışması . Bir yanda "" sen hayvan değilsin Logan "" diyen sevgili , öte yanda "" senin özün bu "" şeklinde aklını çelmeye çalışan Sabretooth , çizgi filmlerde bir omuzun üstünde yükselen "" etme eyleme yavrum "" diyen melek , diğer omuzda yoldan çıkarmaya çalışan şeytan figürlerine benziyor . Filmimiz , böyle bir kişisel çatışmayı yalnızca Wolverine üzerinden kurgulayabilecek kadar donanımlı olmadığından diğer karakterlerin ağzından sürekli aynı şeyleri duymak zorunda bırakılıyoruz.Diğer bir sorunu da artık X - Men filmlerinde görmeye alıştığımız ve hiçbir yönetmenin üstesinden gelemediği "" elini sallasan mutanta çarpıyor "" problemi . Sırf serinin hayranlarını tatmin etme amacıyla araya sıkıştırılan pek çok mutant gene mevcut . Nitekim tüm Gambit hayranları filmi izlediklerinde acıyla fark edecekler ki , karakterin filmdeki fonksiyonu onca zamandır kendisini beyazperdede görmek için can atan hayranlarının ağzına bir parmak bal çalmaktan ibaret . Ryan Reynolds'ın oynadığı Deadpool'un varlığı ise hikaye için gerekli olsa da bu filmde araya sokuşturulmayacak kadar derin bir karakter olduğundan aynı şeyleri onun için de söylemek mümkün . Üç filmin ardından artık Wolverine rolüne Hugh Jackman'dan başkasını oturtmam imkânsız hale geldiğinden ne kadar doğru bir seçim olduğunu tartışmayacağım . Liev Schreiber ise en az onun kadar doğru bir seçim . Ayrıca nihayet birisi Wolverine ve Sabretooth'un da çizgi romandaki alaycı ve esprili tavırlarına referans vermeyi akıl edebilmiş de hem oyuncular güzel bir uyum yakalamışlar , hem de hiç olmazsa biz izlerken birkaç kez sırıtabildik . X - Men Origins : Wolverine , pek bir yüzeysel , önceki filmler gibi ırkçılık , sınıf çatışması , ayrımcılık gibi mevzulara hiç girmeyen ama yalnızca eğlence arayanları da gayet tatmin edebilecek bir yapım . Bir de hasretini çektikleri karakterleri az da olsa görmek isteyen serinin hayranlarını , belki biraz da internetten izleyip tam halini görmeden rahat etmeyecekleri . . ."
6,"Büyükler , sadece geçenlerde Matrak Adamlar ve Reign Over Me gibi filmlerle dramatik oyunculuğunu konuşturan Adam Sandler için değil , komedyen arkadaşları Chris Rock ve Kevin James için de gayet büyük bir geri adım . Aynı gözlemi Rob Schneider için de yapacaktım ama son başrolünün Deuce Bigelow 2 olduğu aklıma geldi.Eldeki yeteneğe bakınca vahim bir trafik kazasını andıran filmin vizyona girmeyi bırakın , çekim aşamasına bile nasıl geldiğine şaşmak lazım . Chris Rock , cesur ve dürüst stand - up stili efsane olmuş bir komedyen . Kevin James ise sevecen bir kişilik sunuyor Paul Blart gibi mütevazi komedilerde . Adam Sandler için ise ne demeli ? Punch Drunk Love'daki muazzam performansından beri Sandler'ın yeteneğinin nerelere ulaşabileceğini biliyoruz . Bu isimlerin hiç birinin Büyükler > kadar bomboş bir zaman kaybı ile hem kendi vakitlerini , hem de seyircinin vaktini harcamaya hakları yok.IMDB'de bakıyorum da Sandler , otopilot bir başrol performansının yanında filmin "" senaryo "" suna da katkıda bulunmuş . Belki de filmin en büyük problemi buradan kaynaklanıyor , sonuçta on milyonlarca dolarlık bir film yıldızına çekime girmek üzere olan senaryosunun ne kadar işe yaramaz olduğunu söylemek cesaret ister.Film , ilkokul basketbol koçları aniden ölen beş arkadaşın koçun cenazesi için bir araya geldikleri haftasonunu anlatıyor . Bu tarz minimal bir hikaye daha yaratıcı ellerde tatmin edici ve ilginç bir dramedi yaratabilirdi ama Sandler ve arkadaşlarının tek amacı bayat fiziksel esprileri birbiri ardına koyup filmin sonunu getirmek . "" Ağaca çarpan şişman adam "" dan tutun da , "" ayağına ok saplanan adam "" a , hatta "" su kaydırağından kayarken düşen adam "" a kadar diğer Adam Sandler filmlerinde görmeye alıştığımız , aklınıza gelebilecek bütün yalapşap fiziksel komedi var filmde . Filmin görsel bayatlığı bu kadar göze batmazdı , eğer sözsel esprileri biraz olsun belli bir kalite sınırına erişebilseydi . Neden bahsettiğime dair bir örnek vereyim : Filmin en has esprilerinden birinde Chris Rock , ayak parmağı incilen kaynanasına TOEbe Bryant diye hitap ediyor.Hadi adamları anladık , basitinden maaşlarını koparmak peşindeler , ama erkek karakterlerin eşlerini canlandıran bu muhteşem kadın oyuncu kadrosu daha iyi bir projeyi hak etmiyor mu ? Güzeller güzeli Salma Hayek , "" çocukarıyla vakit geçirmeyen Hollywood annesi "" klişesiyle heba oluyor . Uzaklara Gidelim'deki sımsıcak performansı ile kalbimde ayrı bir yer edinen Maya Rudolph da filmde yeteneği boşa harcanan isimlerden . Halen sinemanın en güzel ve yetenekli kadın oyuncularından biri olduğunu düşündüğüm Maria Bello'nun ise kalitesiz "" süt annesi "" esprilerine alet olmak için kullanılması ise bir sinematik günah ."
6,"Ömrü kısacık bir çiçeği satın almaya , geçici bir mutluluk için para ödemeye değer mi ? Ömrü kısacık , Beigbeder'nin dediği gibi belki de en fazla üç yıl sürecek bir duygu olan aşk için onca çabaya değer mi , değiyor mu ? Bu sorulara olumlu yanıt verenler , acaba bilim insanlarının üzerinde mutabık kaldıkları şekliyle aşk'ın aslında bir tür hastalık olmasından mı böyle düşünüyor ? Yoksa bir Sevgililer Günü haftası filmiyle ilgili yazıya fazla haşin başlangıç yaparak kuruntularımı bencilce ve gereksiz bir bollukla ifşa mı etmekteyim ? Peki o zaman şöyle soralım ; aşk her şeyi affeder mi ? Kaçan , kendisini kovalayana dönüp baktığında ne hisseder , gün gelir aşık olabilir mi ? Hatta filmimizden güç alarak daha da ileri gidelim : Şımarık , bencil bir genç kadın , kendisini ölesiye seven bir adama nasıl aşık olabilir ? Bunu sağlayacak olan şey , sorunun yanıtı , kadında mı , erkekte midir ; erkek kadında tam olarak ne bulur da , böyle peşinde koşar ; neden değmediği zaman bile onu sevmekten vazgeçmez ; ve de özetleyelim , insan değişebilir mi ? Konusu , başrol oyuncuları , setten gelen ilk kareler ve nihayetinde fragmanıyla 2006 ' nın en merak edilen işlerinden biriydi Duvak . . . Çin'in egzotik mekanlarında geçen bu roman uyarlamasında , Edward Norton ve Naomi Watts gibi iki kalburüstü oyuncu son dönemin en parlak işlerinden birine imza atabilirdi . İmza derken kelimenin tam anlamıyla , zira ikili aynı zamanda filmin yapımcıları arasında.Sonunda filmi gördük ve anladık ki , tüm çekimleri Çin'de gerçekleştirilen filmin , Batılı ülkelerdeki eleştirilerinin vasat civarında seyretmesi hiç de şaşırtıcı değil . İyi hazırlanılmamış , Norton'ın altı yıl boyunca uğrunda tek başına savaştığı , biraz "" yalnız "" kalmış bir proje bu . İngiliz yazar W . Somerset Maugham'ın 1925 tarihli romanından senaryoyu uyarlayan isimle başlamalı belki de . Philadelphia için yazdığı senaryo ile Oscar'a aday gösterilen Ron Nyswaner , çok güzel bir noktaya doğru adımlarla ilerleyebilecek , böylece tam da 14 Şubat'ın safiyane havasına uygun düşecek bir filme imza atabilecekken kendisinden asla beklenmeyecek tekdüze bir metin çıkarmış . İki insan arasındaki aşkı anlatmak için koca Çin yetmemiş kendisine . Sızmış repliklerin arasına , söyletmemiş en güzel sözcüklerini öykünün . Dedik ya , aslında ekip sağlam . Çin'in muhteşem doğa güzelliklerinin hiç değilse bir kısmını , fonda da olsa seyrediyoruz . Tablolara yakışır ölçekli çekimler var . Görüntü yönetmeni Stuart Dryburgh gibi bir isim için düşük kalibreli kalıyor yine de , özellikle Oscar'a aday gösterildiği Piyano'da yaptıklarını hatırlayınca . . . İki kez Oscar'a aday gösterilmiş üstün oyuncu Edward Norton , çekilmesi için yıllarını verdiği filmde her zaman olduğu gibi iyi görünüyor , fazla söze hacet yok . Tugay'ı geri dörtlünün önünde oynatıp gol pası vermesini bekleyemeyeceğiniz gibi Norton da , kendisine tanınan alanda ölçülü ve sakin bir oyun ortaya koyuyor ; ihanet eden karısına duyduğu aşkı bastırmaya çalışan Dr . Walter Fane olduğuna inandırıyor . 21 Gram ile Oscar'a aday gösterilen güzeller güzeli Naomi Watts da , her ne kadar saçlarına bir türlü alışamasak da hissettirmesi gerekenleri hissettiriyor izleyiciye , çünkü hissediyor.Ancak bu iki eşsiz oyuncunun varlığına , kamera arkasındaki tüm hünerli ekibe rağmen yönetmen John Curran , senaristin engellemelerini bir türlü aşamıyor . Filmini finale taşırkenki aceleciliği , tempometre meraklılarının gözünden kaçmayacak cinsten . Dahası bazı kırılım noktalarını öyle kabaca geçiştiriyor ki , başlarda altını çizdiğimiz "" insan gerçekten değişebilir mi ? "" sorusuna yanıt vermekten çok uzaklaşıyor . Güzelim planlar birbiriri ardına dizildiğinde , duygular ısındığında , karakterlerin gözleri yaşlandığında bile Curran , sinemanın gücünü göstermekten neredeyse Çin kadar uzağa düşüyor . Aldatılan kocanın cezalandırıcı eş pozisyonuna girmesi her ne kadar bazı Türk filmlerinden dahi tanıdık gelse de Duvak , çok özel bir kumaşı olduğunu herşeye rağmen hissettiriyor . Sanki yeniden atölyeye girilmesi , herşeyin baştan yapılması , dikişlerin doğru yerlere doğru hizada atılması gerekiyor . Duvak , bizim gibi kafayı bu tür şeylere takmayan , düşük tansiyonlu romantikler için elbette ki sakin güzellikler vaat ediyor . Hikayenin geçtiği Çin kasabasında kolera hüküm sürse de biliyoruz ki , aşıklar görmek istediklerini bulacaklar . Hani diyoruz ya , bazen doğru soruları sormak , yanıtları vermekten daha iyidir diye . Duvak da , öyle yapsaymış keşke . Aşk ve insanların değişmesi konusunda cevap vermeye yeltenmeseymiş . Zira yanıtı ne ikna edici ne de romantik . . ."
5,"Evlenmek üzere olan koca burunlu Danny gelinlikler içindeki müstakbel eşinin onun hakkında söylediklerini duyunca , damatlıklar içinde ve parmağında yüzüğüyle bir bara gider ve orada ' yüzüğün sihrini ' keşfeder . Evli bir adam olarak eşinden gördüğü zulüm hikayeleri , güzel kadınlarla tek gecelik ilişkiler yaşamasının anahtarı olmuştur . Taa ki 23 yaşında matematik öğretmeni dünya güzeli Palmer'la karşılaşana kadar . . . Ünlü bir estetik cerah olup işe önce kendi burnundan başlayan Danny ; mevki sahibi , refah içinde , kalbi kırılmadan eğlenceli bir hayat yaşıyordur . Fakat Palmer'la tanışınca , evlenip gerçek bir yüzük takma kararı almıştır . Ama Danny'nin yüzüğünü gören Palmer , evli ( ! ) bir adamla bir ilişki yaşamak istemiyordur . Danny'nin boşanmak üzere olduğu yalanının üzerine olaylar birbiri ardına gelişince Danny ; asistanı Katherine ve çocuklarıyla - ve kuzenini unutmayalım - hep birlikte kendini Havaii'de bulur . Burada Katherine'in çocuklarına kaka yerine onun adını söylettirecek kadar nefret ettiği gençlik rakibi Devlin ve kocası da işin içine girince , hep birlikte geçirdikleri bu zaman içinde Danny aslında aradığı kişinin yanındaki olduğunu keşfeder.Bir Fransız piyesinden uyarlanan Hayatım Yalan , tam bir Hollywood romantik - komedi filmi . Klişeleriyle , tiplemeleriyle , sinematografisiyle bu türün kurallarına sonuna kadar uyuyor . Genel kitleyi eğlendirecek esprilerle dolu , riske girmemiş bir film . Senaryosu da Hollywood'un tipik kalitesinde akıp gidiyor . Fakat beklentiniz klişeleri kaldıracak kadarsa , film eğlendirmeyi de biliyor . Adam Sandler , Jennifer Aniston , Nicole Kidman gibi yıldız oyuncuların yanı sıra stand - up'çı Nick Swardson ve çocuk oyuncular Bailee Madison ve Griffin Gluck filmi daha da eğlencili kılıyor . Özellikle Bailee Madison'ın İngiliz aksanıyla gösterdiği performans ve Alman karakterine bürünmüş Nick Swardson , kahkahaların sesini yükseltiyor . Nicole Kidman , o muhteşem görüntüsü ve enerjisiyle komik sahnelerde bile Moulin Rouge'daki enerji dolu kadın figürünü yansıtırken , en son oynadığı sahnede komedi elbisesini atıp o efsane güzellikteki kadın kimliğine bürünerek , bulunduğu her sahnede göz ziyafeti yaşatıyor . Kidman'ın bir komedi oyuncusu olmadığını kabul edersek , kendisiyle dalga geçebilen performansı filmin artılarından biri . Aynı cümleleri ilk oyunculuk deneyimini yaşayan Sports Illustrated bikini sayısının kapak kızı Brooklyn Decker'ın karakteri için de söylemek isterdim . Decker'ın olgun ve çekici genç kadın karakterinden , Seventeen ( genç kız dergisi ) seven NSYNC delisi ( eski Amerikalı boyband ) genç kız davranışlarına geçişleri , diğer karakterlerin yarattığı komik mizacı yansıtamıyor . Eğlenceli karakterlerinin yanı sıra klişelerini ' stereotype'lar üzerinden de anlatan film , bu yüzden zaman zaman izleyici üzerindeki etkisini yitirmeye sebep olabiliyor . Ama bu sanırım Hollywood romantik - komedinin olmazsa olmazlarından ( ! ) biri . Yönetmen de hem Hollywood'un , hem kendi filmlerinin olmazsa olmazlarına aynı çizgide devam ediyor . Son yıllarda vizyona giren Zohan'a Bulaşma ve Büyükler gibi filmlerinden sonra yönetmen Dennis Dugan'ın bu filminin de - yarattığı dünya açısından - diğerlerinden pek bir farkı olduğunu söyleyemeyiz . Büyükler ile 260 milyon doları aşan gişe hasılatı yapan Sandler ve Dugan ikilisi , Hollywood kurallarına daha çok uyacak gibi . Sonuç olarak ; ince bir mizah aramıyorsanız , tiplemelere yüklenen anlamları sorgulamayacaksınız eğleneceğiniz bir film sizleri bekliyor . Öyle ya da böyle , gülmekten kim usanır.Twitter : Fundasuo"
9,"Tarih 11 Eylül 2001 . . . Tüm olağanlığıyla tarihte sıradan bir yaprak olarak yerini alması muhtemel bu gün , yaşanan korkunç terör saldırılarıyla içine girdiğimiz yeni yüzyılın tüm akışını belirleyecek bir gün olarak kabul edildi . Eş zamanlı olarak dört Amerikan uçağının birden kaçırılması ve bunlardan ikisinin Dünya Ticaret Merkezi'ne , birinin de Pentagon'a düşürülmesi , "" yeni bir çağın başlangıcı "" , "" artık dünya tarihinde , 11 Eylül öncesi ve sonrası var "" gibi büyük lafların edilmesine neden oldu . Ama üzerinde çok fazla konuşulmayan ve bu üç trajik saldırıya nazaran daha arka planda kalan dördüncü uçağın akıbeti , Paul Greengrass'ın yönettiği Uçuş 93 filmiyle gözler önüne seriliyor.Onlarca benzeri çekilmiş uçak kaçırma filmlerinden biri gibi başlıyor , Uçuş 93 de . Bir yanda , başlarına gelecek felaketten habersiz uçağa binen , hatta yetişmeye çalışan yolcular , diğer yanda , girişecekleri eylemin hazırlıklarını yapan teröristler . Teker teker , bildik bir rutinin içerisinde , uçağa biner ve koltuklarına yerleşirler . Bütün bu tanıdık karelere rağmen insanı dehşete düşüren bir durum var ki , bu da , izlediklerimizin kurgu değil , gerçek olması . Kurgulanmış benzerlerinden farklı olarak filmin sonunda ' iyi'ler kazanıp ' kötü'ler de cezalarını bulmayacak . İşte , izlerken insanı ürperten durum da bu . İzlediğiniz her şeyin bir aksiyon filminin parçası olmayıp gerçekten yaşanmış olması.Genelde bir filmin sonunu bilmek , o filmin izlenilirliğini oldukça düşürür . Ama Uçuş 93 ' ün bir film için handikap olabilecek bu duruma düşmediğini belirtmek gerek . Çünkü bu filmde önemli olan ' son ' değil ; tam tersine , ' baş ' ile ' son ' arasında kalan o anların fotoğrafı , asıl önemli olan.Paul Greengrass'ın işte bu anların fotoğrafını iyi çekebildiğini söylemek mümkün . Çalışmanın ilk hazırlık döneminden , en son ' stop ' denene kadarki tüm aşaması , yaşanmış gerçeklerin olduğu haliyle , mümkün olduğunca yorumsuz bir tespiti olarak sunuluyor seyirciye . Mümkün olduğunca demek gerek , çünkü eldeki tüm bilgilere rağmen uçaktan kurtulan olmadığı için orada yaşananlar , hala kocaman bir sır ve öğrenilebilenler de , uçaktakilerin yakınlarıyla yapılan telefon görüşmeleri ve yetkililerden edinilen bilgilerden ibaret . Yönetmenin bu filmde yapmak istediğinin olaylara politik ya da toplumsal anlamda bir yorum katmaktan ziyade , sadece o uçakta olanları tespit etme ve bunu sunma olduğu hissediliyor . Bu anlamda , başyapıtı kabul edilen Bloody Sunday'den farklı olarak daha yorumsuz bir film ortaya çıkardığını söylemek mümkün ama bunun , yapmak istediği şeyle ilgili bilinçli bir tercih olduğu , kendisinin de çok kez belirttiği bir durum.Yetkililerin acizliklerini izlerken insan , acı bir tebessüm etmeden duramıyor . Zira , pek çok kurgulanmış benzerlerinde olduğunun aksine , bu gerçek hayat kesidinde , ne yapacağından çok emin , süper donanımlı , üstün yetenekli kurtarıcı kahramanlar yok . Ne tüm gözükaralığıyla teröristlerle mücadele eden bir Wesley Snipes var , ne de aldığı tüm darbelere rağmen yıkılmak bilmeyen bir Bruce Willis . Tüm yetkililer , sahip oldukları yüksek teknolojik imkanlara ve birikime rağmen ne yapılabileceği konusunda şaşkın , sonuçsuz bir çaba içerisinde . Bu da , kurgu ile gerçek arasındaki acı verici bir ayrım , ne yazık ki . 11 Eylül saldırıları , bundan sonra da pek çok sinemacının üzerinde söz söylemek isteyeceği bir konu olacaktır . Saldırıların üzerinden beş yıl geçmişken bile şu anda , bu konu üzerine çekilmiş film sayısı üçü buldu . 11 yönetmenin her birinin kendi gözüyle saldırıları yorumladığı kısa filmlerin toplamı 11 Eylül , bu işe girişen ilk çalışmaydı . Tıpkı , bu filmde yer alan ve özellikle Dünya Ticaret Merkezi'nde ölenlerin yakınları tarafından oldukça tepki toplayan , Sean Penn'in unutulmaz yorumu gibi , farklı bakış açıları getiren çalışmalar da olacaktır . Yönetmenler , filmlerinde , olaya hangi açıdan bakmak isterlerse istesinler , önemli olan tek şey , dünyanın bu kanlı atmosferinde , terörü özendirmeyen filmler ortaya çıkarmalarıdır . Bu anlamda , maksadı , Filistinliler açısından , mevcut olan bir durumu tespit etmek olan 2005 yapımı Vaat Edilen Cennet , önemli bir yanlışa düşüyordu . "" Bir intihar bombacısı olsaydınız , bu filmi izledikten sonra vazgeçer miydiniz ? "" sorusuna , filmin "" vazgeçerdim "" cevabı verdirmediğini söylemek gerek ki , bu da , bir filmin düşebileceği en büyük handikap . Doğru tespitler yapıp seyirciyi , Filistin halkına yapılan haksızlıklar konusunda doğru açılardan ikna ettikten sonra , özellikle filmin son monoloğunun pekiştirdiği bir durumla , intihar bombacılarını , "" aklanmak için nedenleri olan insanlar "" gibi sunması , en azından izleyende bu hissi bırakması , film adına büyük bir yanlış oluyordu . Teröre haklı nedenler bulunmaya başlandığı sürece , herkes kendi ' haklı'larını öne sürmeye başlar ki , bir de bakmışsınız dünya , ' haklı ' terörlerin aldığı canlarla tam bir kan gölüne dönmüş . Bu açıdan , sinemanın kitleler üzerideki müthiş etkisi göz önüne alındığında , bir filmin neyi , nasıl söylediği çok önemli hale geliyor . Tam da bu noktada , Uçuş 93 ' ün , çok büyük laflar etme derdinde bir film olmasa da , yorumsuz kalarak bile doğru eleştiri okları fırlattığını söylemek mümkün . Hem terörün insanlığı ne hale soktuğu , hem de yıllarca özellikle Hollywood filmleriyle beyinlerimize enjekte edilen o müthiş Amerikan gücü ve yenilmezliğinin , aslında nasıl bir yanılmasamadan ibaret olduğu , başka hiç bir yoruma gerek olmadan , yeterince açık gözler önüne seriliyor . Kim bilir , belki bunu fark ettiğinden olsa gerektir ki , Greengrass , olayı sadece gerçekleştiği haliyle çekmeyi yeterli bulmuş ."
4,"Hans Christian Andersen'ın meşhur masalından serbest uyarlanan Karlar Kraliçesi 2 karşımızda ! 2012 yapımı Karlar Kraliçesi filminin devamı niteliğindeki yapım , ünlü Rus yönetmen Timur Bekmambetov'un yapımcılığı altında ve Alexey Tsitsilin'in yönetmenlik becerileri ile hayata geçmiş . Geçtiğimiz dönemin yüksek bütçeli animasyonu , gişe canavarı Karlar Ülkesi ile aynı düzlemde ilerleyen Karlar Kraliçesi 2 ' nin aynı derecede başarılı olduğunu söylemekse zor . Bundaki en büyük etken göreceli olarak küçük çaplı bütçesi , Andersen'ın meşhur masalından iyice kopmuş olması ve günümüz trendinden uzakta , tamamen küçük izleyiciyi hedef alması.Yapım , ilk filmi izlememiş olanlara küçük bir kıyak geçiyor ve daha önce olan biteni güzel bir şekilde , detaylıca anlatarak hikayesine başlıyor . Hikaye bu kez Gerda ve Kai'den uzaklaşıyor , kötüler kötüsü Karlar Kraliçesi'nin yancısı Orm'un etrafında şekilleniyor . Orm artık kötülüğün hizmetinden çıkmış , sıradan bir hayata geçiş yapıp , madencilikle uğraşarak hayatta kalmaya çalışan bir Troll olmuştur . Geçim derdi , yalnızlık ve enteresan büyükannesinin sorumlulukları derken kendine yeni bir kaçış yolu yaratmak ister.Şapşal Troll Orm , Troll Kral'ın güzeller güzeli Prenses'i evlendireceğini öğrenir , hem sıkıcı hayatına yeniden heyecan katmak , hem de Prenses ve Kral'ı etkileyerek evlenme şansına erişmek için yalanlar üretir . Kötü Karlar Kraliçesi ile olan savaştaki rolünü abarttıkça abartan , neredeyse tek elle galip geldiğini her bir köşede anlatan Orm bir süre sonra bu yalanların önünü de alamamaya başlar.Halk tarafından sevilir , sayılır , ilgi görür ve Prenses için şansını yükseltir ancak en yakın arkadaşlarını , dostluklarını kaybetme tehlikesi yaşar . Bir başka deyişle Karlar Kraliçesi 2 , eski usül animasyonlardan alışık olduğumuz üzere , izleyicilerine ahlaki yargılara dair önemli dersler vermek için çabalayan bir film . Bu yanıyla yetişkinlerden öte yaşı oldukça küçük olan seyircileri hedef alan yapım . Son zamanlarda alıştığımız , yaşı büyük sinemaseverleri de perdeye kitleyen anlayıştan yoksun olan proje , güzel dersler vermek ve ortalama espiriler ile günü kurtarmak derdinde.Orm'un kendi kötü yanı ile yüzleşmesi , yaşı geçkin izleyiciyi de kendisine çekebilmek için hikayeye eklenen "" ekonomik sorunlar "" gibi temalar ve ortalamanın biraz üstünde seyreden teknik yeterlilik gibi başlıklar ile ortaya bir tür "" toplama "" sunan animasyon filminin en büyük eksisi ise Karlar Kraliçesi'nin ta kendisi . İlk filmdeki yenilgiden sonra büyük bir geri dönüş yerine , hikaye eksenini bambaşka bir karaktere kaydırarak tehlikeli bir yola adım atan Rus ekip Wizart Animation açık konuşmak gerekirse pek de doğru bir karar vermemiş.Kısa süresiyle hızlı bir serüven vaat eden çalışma , aksiyon sekanslarının sonlara sıkıştırılması yüzünden de büyük bir darbe yemiş . Günümüz küçük seyircileri için bile yavaş diyebileceğimiz akış bir süre sonra perdeden kopmanıza bile sebep oluyor . Hızlı giriş yapan ancak sonrasında ağır ağır ilerleyen yapımın heyecan dolu doruğuna ulaşana kadar bazı minik izleyicilerin sıkılmaması işten bile değil.Bu tip sorunları bir tarafa bırakacak olursak Karlar Kraliçesi 2 , çocukları ile sakin bir seyirlik arayan kitle için biçilmiş bir kaftan . Güzel mesajlar veren , renkli , cıvıl cıvıl atmosferi ile kendine bağlayan ve şık espirileri ile yüzleri gülümsetmeyi de başaran bir film . İyi eğlenceler ! burcinaygun @ gmail.com"
5,"Robert DeNiro'yu mütevazi bir yaşlı dede rolünde görmek içimi ısıttı . Çoğu aktörün yaşam boyu uğraşsa ucuna bile dokunamayacağı , Taxi Driver , Raging Bull ve Heat gibi şaheserlerde unutulmaz performanslara imza attığı kariyerinde artık 70 yaşına kapıyı dayamış efsane belli ki artık frenlere basmanın , daha sakin roller seçmenin zamanı geldiğini anlamış.O eski sert ve karizmatik DeNiro'yu arayanlar için artık DVD koleksiyonlarının ' klasikler ' bölümüne bir göz atmaları haricinde başka bir nasihat gelmiyor aklıma . Çünkü bence artık o eski günlerin enerjisini ve tutkusunu yeniden yakalamak utanç verici sonuçlara sebep olacaktır . Bunu nereder mi biliyorum ? İki kelime : Righteous Kill.Uzun zamanlar önce izlediğim 1990 yapımı aynı isimli İtalyan filmin yeniden çekimi olan Herkesin Keyfi Yerinde , mükemmel değil tabii ki . Fakat ana karakteri emekli tel döşeyicisi Frank Goode ( DeNiro ) gibi mütevazi , hikayesinin basitliğinden haz alan , gayet sakin bir tempoya sahip yer yer başarılı bir drama . Sinemada izlense de olur , izlenmese de olur denebilecek türden.Filmin hikayesine gelince . Hayatı boyunca başarılı olmaları için elinden geleni yaptığı iki kız ve iki oğlan sahibi Frank , eşi vefat ettikten sonra Amerika'nın dört köşesine yerleşmiş çocuklarını tatil için evine çağırır . Fakat çocuklarının hepsi son anda planları iptal eder . Kendisiyle zaman geçirmemek için yalan söylediklerinden şüphelenen Frank , çocuklarını teker teker ziyaret etmeye , böylece onlarla yeniden bir kişisel bağlantı kurmaya karar verir.Aralarında başarılı bir reklamcı olan Kate Beckinsale ve Las Vegas'ta dansçılık yapan Drew Barrymore'un bulunduğu çocukların içinde en akılda kalır karakter Sam Rockwell'in dürüst performansı ile hayat bulan , yıllarca konservatuarda okuduktan sonra orkestrada davul çalan Robert . Frank'in kızlarıyla geçirdiği , gerçek hislerin her daim saklandığı yer yer düz ve tutkusuz sahnelerin ardından Frank ile Robert arasında geçen , iki tarafın da birbirine duyduğu hayal kırıklıklarının açıkça tartışıldığı sahneler filmin en başarılı sekansları arasında . Keşke bütün film Frank ve Robert hakkında olsaydı demekten kaçınamıyoruz.İngiliz yönetmen Kirk Jones , gayet düz görsel yaklaşımını belli bazı trüklerle örtbas etmeye çalışıyor fakat sonuç çoğunlukla dikkat dağıtıcı olmaktan ileriye gidemiyor . Mesela Frank'in çocuklarını her gördüğünde yetişkin oğlan ve kızlarının aynı kare içinde küçük çocuklara dönüşmesi . Bu numara bir iki kere kullanıldığında mesajı hemen anlıyoruz : Ne kadar büyürsek büyüyelim , ebeveynlerimizin gözünde halen çocuğuz . Fakat bu noktadan sonra aynı çekimleri üç , beş , on defa gördükten sonra numara eskiyor . Ayrıca filmin görüntü yönetimi dijital kamera videografisini saklamayı pek başaramıyor.Herkesin Keyfi Yerinde , trajik finaline rağmen gayet şirin bir seyirlik . Kaçırırsanız üzülmeyin , yakalarsanız da DeNiro dede ile keyifli bir iki saat geçirebilirsiniz ."
8,"Hollywood stüdyolarının en renkli , en parıltılı , en çılgın olduğu kadar en yavan ve orjinallikten yoksun çocuk filmini pazarlamak için birbirleriyle yarıştığı şu günlerde Spike Jonze'un Where The Wild Things Are'ı yaşam ve yaratıcılık dolu modern bir çocuk klasiği . Maurice Sendak'ın on cümlelik resimli klasik çocuk kitabından uyarlanan film , çoğu çocuk macerasının yaptığı gibi fantastik dünyasını sadece yetişkin senaryo yazarlarının yaratabileceği kurallarla ve kısıtlamalarla sınırlamıyor , veya hikayeyi bir şekilde ilerletmek amacıyla ana karakterine fabrikasyon bir görev vermiyor . Bitmek bilmez enerji dolu çocuk Max'in sorunlu ev hayatı hakkında minimal diyaloglu , gerektiğinden bir gıdım daha fazla bilgi vermekten kaçınan açılıştan sonra filmin geri kalanı boyunca Max'in dev kuklalar ile CGI surat ifadelerinin muazzam karışımı "" Vahşi Şeyler "" ile olan ilişkisini inceliyoruz . Her biri kendine özel bir karakteristiğe sahip vahşi şeyler , James Gandolfini ve Forest Whitaker gibi isimler tarafından seslendirilmiş . Aktörlerin kaydedilen surat ifadeleri sonradan yaratıkların bilgisayarla yaratılmış yüz performansları ile birleştirilmiş . Bu sayede zaten Spike Jonze ve Dave Eggers'ın senaryosunda en derin detayına kadan incelenmiş karakterler , ekranda bir o kadar daha canlılık kazanıyor.Harry Potter tarzı bir fantastik maceradan çok bir çocuk psikoloji incelemesini andıran Where The Wild Things Are , sadece bu tanımlama ile bile gayet durgun ve sıkıcı bir izlenim verebilir . Açıkçası belirtmem gerekir ki , bazı seyirci için bu tür bir tepki ortaya çıkacaktır . Sonuçta film , bize sadece Max'in hayal dünyasını göstermekten ileriye giden bir hikayeye sahip olmadığı için , Where The Wild Things Are'a vereceğiniz tepki , kişiliğiniz ile birebir . Ya içten içe bir romantik olarak Max'in yaratıcılık dolu hayal dünyası aracılığıyla çocukluğunuza geri döneceksiniz , ya da sert bir rasyonalist olarak yaramaz Max'in çılgınlığından bayıcak , daha sorumluluk sahibi bir genç oğlana dönüşmesini dileyeceksiniz.Filmin hikaye eksikliği ilk bakışta Jonze'u tembellikle suçlamamıza yol açabilir . Fakat Jonze'un asıl amacı , Max Records isimli yetenekli bir çocuk oyuncu tarafından canlandırılan Max'in dünyasını olduğu gibi aktarmak . Eğer çocukluk günlerimizde yarattığımız fantastik dünyalara geri dönersek kafamızda yarattığımız hikayelerin ne kadar kısa ve kopuk olduğunu hatırlayabiliriz . Hiç bir çocuğun sokakta oynarken Yüzüklerin Efendisi uzunluğunda bir epiği bir anda kafasında canlandırabileceğini sanmıyorum.Ayrıca filmin parlak renklerle satüre edilmiş bir sürü diğer çocuk filminin aksine gri ve karanlık görsel yapısı , Jonze'un bir diğer amacına ipucu görevi yapmış oluyor , o da eski usül çocuk hikayelerine bir geri dönüş yapmak . Max'in dünyası neşe ve heyecan dolu olduğu kadar karanlık ve kasvetli . Eğer çocukluğumuzda büyüdüğümüz hikayeleri akılda tutarsak , o hikayelerin renkli ve neşeli oldukları kadar ne kadar şiddet ve tehlike dolu olduklarını hatırlayabiliriz . Yetişkin hayatta olduğu gibi , çocukların hayatı da tatlılık kadar sertlikler ile dolu , ve kanımca başarılı bir çocuk hikayesinin de seyircisini küçük görmeden bu gerçeğe ayna tutması lazım . Sonuçta en son ne zaman yaşamının her saniyesi sonsuz mutluluk ile dolu bir çocuk gördünüz ?"
6,"' Bir adım ileri , iki adım geri ' şeklinde tanımlanabilecek kariyer planlamasına 1994 tarihli bağımsız sinema hiti Tezgahtarlar ( Clerks ) ile başlayan Kevin Smith , aradaki 17 senede Amy'nin İzinde ( Chasing Amy ) , Dogma , Clerks 2 dışında pek de dişe dokunur işlere imza atmadı . Filmlerinin ana hatlarını bolca geyik , çokça tuvalet mizahı ve fazlaca eleştiri üzerine kuran Smith , bunu kendi markası olan karakterleriyle birleştirince kendine has bir hayran kitlesi kazandı . Amerika'da en son Bruce Willis'li Cop Out fiyaskosuyla sinema izleyicisinin karşına çıkan Kevin Smith , Şeytanın İni ( Red State ) ile daha önce denemediği bir türe ele atıyor . Korku / gerilim olarak lanse edilen Şeytanın İni aslında istismar filmi elbisesi giydirilmiş bir din / cinsiyet / politika hicvi . Filmin dağıtım haklarını kendi yaptığı açık arttırmayla kendine satarak , film şirketlerine tabir - i caizse ' nanik ' yapan Kevin Smith , eldeki 88 dakikalık ' alışılmadık ' işin son derece kişisel bir proje olduğunu ispatlamıştı . Bu hareket , çalkantılı kariyeri için muhtemel bir son ve nefret edenlerinin çoğalması anlamına gelmesine rağmen geri adım atmayan yönetmen , sevmediği bütün kurumlara sırayla ' ayar verdiği ' bir filme imza atmış . Bunun içerisinde daha önce Dogma ile dokunduğu kilise , kökten dinciler , eşcinsel karşıtları hatta bizzat devlet de var . Şeytanın İni , şaşılmayacak biçimde genç erkeklerin seks hakkında konuşmalarıyla açılıyor . Hormonlarının tavana vurmasıyla , kısa yoldan cinsel deneyim için yanıp tutuşan üç genç , akıllı telefon ve sosyal medya sayesinde keşfettikleri bir kadınla yatmak için kısa süreli bir yolculuk yapıyorlar . Kadının karavanında yaşanan ufak bayıltma işleminden sonra gözlerini kökten dinci bir grubun ev / kilise karışımı ibadethanelerinde açan gençler , ilk andan itibaren cinsel ' dürtülerinin ' peşinden gitmenin cezasını çekmeye başlıyorlar . Michael Parks'ın canlandırdığı Abin Cooper ve ailesinin oluşturduğu bu küçük grup , eşcinsellerden , grup seks arayışındakilere , açık saçık konuşanlardan , normal bir hayat sürenlere , kısacası kendilerinin kutsal görmediği şeyleri yapanlara karşı büyük bir nefretle dolu . Tayland'ı vuran tsunaminin nedenini ülkede pedofili oranının yüksek olmasına bağlayacak kadar karanlık bir zihne sahip olan bu insanlar , kararı kendileri veriyor , cezayı da kendileri kesiyorlar . Filmin ilk yarısını kilisede yaşananlar ve Abin Cooper'ın tüyleri diken diken eden vaazlarıyla geçirince birinci görev tamamlanıyor . Artık seyirci de bu yobaz gruptan nefret ediyor . Kevin Smith'in istediği tam olarak bu çünkü artık sırada devlet görevlileri var . ATF ( Alkol , Tütün ve Ateşli Silahlar Bürosu ) , evlerinde silah bulundurdukları şüphesiyke - ki şüphelerinde çok haklılar - kilisenin kapılarına dayanınca olaylar çığrından çıkıyor . Emir komuta zincirinin ortaya çıkardığı kararlar ve bu kararların muhtemel sonuçları göz önüne alındığında artık karşınızda iki nefret noktası duruyor . Bu iki noktanın karşılaşması ise filmin eksenini , Kevin Smith'in acemice kararlar verdiği aksiyon tarafına kaydırıyor . Mermiler havada uçuşmaya , ölü insan bedenleri bir bir yere düşmeye başladığında bunu etkili hale getirebilecek bir yönetmenlik hamlesi arıyorsunuz ama nafile . Kevin Smith'in önceki filmlerindeki geleneksel sinemaya yakın duran oldukça statik halin birkaç deneme ile değiştirilmeye çalışıldığını farketmemize rağmen , net bir başarıdan söz edemiyoruz . Bu noktada insanın aklı ister istemez 2005 tarihli Rob Zombie başyapıtı Vahşet Çetesi ( The Devil's Rejects ) ' e gidiyor . Şeytanın İni ile benzer bir şablona sahip filmin ( yine hastalıklı bir aile güvenlik güçleriyle kapışıyor ) şanını yürüten çatışma sahnelerindeki harika sinema duygusu , sanki biraz törpülenmiş , kesilmiş , biçilmiş ve önümüzdeki işe eklenmiş gibi duruyor . Finaline doğru seyirciyi şaşkınlığa uğratacak bir tercih yapan ve o noktada sonlanması halinde ağızları açık bir güruhun salondan dışarı çıkmasını sağlayacak olan Smith , filmine bir son daha ekleyip İhtiyarlara Yer Yok ( No Country For Old Men ) vari bir duruş yakalamaya çalışınca çok önemli bir fırsatı tepiyor . Bunun , kendisinin bir röportajında söylediği ' Her zaman Tarantino'nunki gibi filmler çekmek istemişimdir ama Coen Kardeşler'in tarzıyla ' cümlesinin bir uzantısı olduğunu görmek pek de zor olmasa gerek . İnsanı teslim alan , çatallı ve aldatıcı sesi ile Michael Parks , geçen sene aldığı Oscar'ın bir raslantı olmadığını ispatlarcasına döktüren Melissa Leo , sırf Büyük Lebowski ( The Big Lebowski ) ve Barton Fink ( Barton Fink ) ' de canlandırdığı karakterlerle bile sinema tarihine geçen ' büyük ' John Goodman'ın başı çektiği oyuncu kadrosunda ise en ufak bir problem yok . Yalnızca projenin içerisinde yer almalarının bile seviyeyi yükselttiği düşünülürse , harika performanslar sergilemelerinin işin bonusu olduğunu belirtmek gerek . Kevin Smith'in ilk farklı tür denemesi - biraz ergence olsa da - muhalif duruşu ile öncüllerinden kesin bir şekilde ayrılıyor . Sırf bu yönüyle bile şans verilmeyi hakeden Şeytanın İni'ni özellikle özgürlüklerimizle alıp veremediği olan tüm bağnaz kafalara hediye ediyorum . Hiç korkmasınlar , diğer Kevin Smith filmlerindeki gibi cinsel uzuv , gaz çıkartma , eşcinsel şakaları , çizgi roman referansları ve Ben Affleck ile karşılaşmayacaklar . . . firat_atac @ hotmail.com / firatatac.tumblr.com"
5,"Konu eldeki yapımın içeriğini dürüstçe betimleyen film isimleri olduğunda popüler bir serinin genel ismi ile bölüm ismi arasında bu kadar fark olan başka bir örnek gelmiyor aklıma . İlk olarak ‘ Hobbit ’ ile başlayalım : Marka olarak tanınması haricinde Peter Jackson’un gereksizce uzadıkça uzayan prequel üçlemesinin halen Hobbit ismini kullanması için bir sebep var mı ? Evet , Hobbit ‘ üçlemesi’nde sadece bir Hobbit var , bunu biliyoruz zaten . Altı bölümden sonra artık inşallah bitmiş gibi görünen Orta - Dünya filmleri serisinin folklorik bilmeceler ve şarkılar yerine epik aksiyon ve maceraya odaklandığının da artık hepimiz farkındayız . Bilbo Baggins’in ( Martin Freeman ) kendi serisinin ana karakteri olmamasını bile şikayet etmiyorum , fakat son bölümdeki varlığı en azından bir - iki repliğe sahip bir figürandan ileri gidebilirdi . İkinci bölümün süspanslı finalinden hemen sonra başlıyor Beş Ordunun Savaşı . Usta okçu Bard’ın ( Luke Evans ) kasabasını alevler altında bırakan ejderha Smaug’a ( Benedict Cumberbatch seslendiriyor ) karşı savaştığı tansiyon ve kahramanlık dolu açılış sekansı , aynı zamanda ne yazık ki filmin en iyi sahnesini de dakika bir , gol bir tarzı aradan kaldırıyor . Bu noktadan sonra Orta - Dünya’nın değişik ırkları Yanlız Dağın Altındaki Krallığın hazinesini aralarında paylaşmak için krallığın yeni hükümdarı Thorin Oakenshield’e savaş açar . Oakenshield ise eli altındaki zenginlikler yüzünden iyice paranoyaklaşır ve hazineyi paylaşmayı reddeder . Ordular ırklar arası savaşa başlamadan Gandalf ( Ian McKellan ) kötü haberle gelir : Sauron’un geri dönüşünü müjdelemek için kocaman bir Orc ordusu stratejik önemi olan krallığı ele geçirmek için yola koyulmuştur . O ana kadar düşman olan ırklar bir araya gelip Orclara karşı savaşabilecekler mi ? Bu sırada Bilbo arka planda olayları izlemekle kalıyor , her ne kadar Peter Jackson ara sıra Bilbo’nun halen var olduğunu göstermeyi hatırlasa da . Thorin Oakenshield iyice kafayı yemesin diye Bilbo’nun Arkenstone’u ondan sakladığı küçük bir alt - konu var ama bu bile baştan derme çatma olan hikayeyi pek te etkilemiyor . Belki de bu filmleri isimlendirmenin daha dürüst bir yolu ilk bölüme Hobbit ismini takmak ( Sonuçta ilk bölüm en Bilbo odaklı olanı ) , diğer iki bölümden de Hobbit ismini çekip sadece alt isimleri kullanmaktı . Bu da bizi ‘ Beş Ordunun Savaşı’na getiriyor . Bu isim filmin içeriğine o kadar uygun ki , sadece isimi bırakın , konu özeti olarak da kullanılabilir . Hobbit’i izlemek için salona girecek seyirci biraz hayal kırıklığına uğrayabileceği gibi sadece Beş Ordunun Savaşı’nı görmeye gelen seyirci kesinlikle tatmin olacaktır . Orta - Dünya serisinin son bölümü aşağı yukarı iki buçuk saatlik bir savaş sahnesinden oluşuyor , araya da başımız iyice ağrımasın diye kısacık ‘ konu ’ sahneleri konmuş . Esansına indiğimizde Hobbit : Beş Ordunun Savaşı , şiddetli bir çizgi film ile bir real - time strateji oyununu birleştiriyor . Kocaman CGI orduların 1ler ve 0lar içinde birbirine girdiği uzun çekim sekanslarında karakterler arasındaki uzun kavgaları izliyoruz . Jackson ve özel efekt şirketi Weta’nın çalışanları yaratıcı ve akıllı insanlar , bayat ve çabucak unutulabilir bir iş çıkartmaları neredeyse imkansız . Bu yüzden film bazı harikulade birebir dövüş sahneleri ile yaratıcı koreografi ile dolu savaş sekanslarına sahip . ( benim favorim devasa geyiğinin boynuzlarını kafa kesmek için kullanan elf karakteri oldu ) . Bu görsel cümbüşün yanında azıcık daha hikaye ve karakterlere odaklanılsaydı iyi olurdu ama yine de kaçmaz !"
5,"Ajan J ve K'yi özlemiş falan değildik , kabul edelim . 1997 ' deki ilk Siyah Giyen Adamlar ( Men in Black ) filmi büyük başarı elde etmiş , 2002 tarihli devam filmi ise her açıdan ilkinin altında kalmış , hayalkırıklığı yaratmıştı . Aradan geçen on sene içinde de kimse seri devam etsin diye tutturmadı . Fakat fikir kabızlığı içindeki Hollywood'da birileri düğmeye basmış işte . Dolayısıyla Siyah Giyen Adamlar 3 ( Men In Black III ) bu hafta sinemalarımızda ! Yönetmen koltuğunda yine Barry Sonnenfeld var . Çok kişinin elinden geçmiş olan senaryo ise sonunda Etan Cohen'in üzerine kalmış . Idiocracy ve Tropik Fırtına ( Tropic Thunder ) filmlerinden tandığımız senarist , böylesine zoraki bir devam filmi için olabildiğince zeki ve eğlenceli bir metin çıkarmış ortaya . Makyaj efektleri , set tasarımları yine eskisi gibi oyuncaklı ; görsel efektler daha bile iyi . Ancak bu demode serinin geri dönüşünü bir hezimet olmaktan kurtaran temelde senaryo . Bu kez J ile K'nin ilişkisi , aralarındaki bağ filmin merkezi . Evet , yeryüzünü tehdit eden kötü bir uzaylı yaratık var , ‘ 60lı yıllarda yakalanıp Ay'daki bir hapishaneye tıkılmış ve şimdi zamanda geriye gidip her şeyi değiştirmenin , bu kez yakalanmamanın ve dolayısıyla dünyayı yok etmenin bir yolunu buluyor vs vs . . . Fakat bütün bunlar , filmin çatısını oluşturan J ve K'nin öyküsü ile organik bağ içerisinde cereyan ediyor . Dünyayı kurtarmak için önce K'yi kurtarması gereken J , zamanda yolculuk edip onun gençliğini buluyor . K onun hayatındaki tek baba figürü ve bunun tesadüfi olmadığını öğreniyoruz filmin sonunda . Metin iyi kurulunca , gerisi de geliyor . Will Smith'in enerjisi hala böyle bir filmi taşımaya fazlasıyla yeterli . Tommy Lee Jones'un gençliğini canlandıran Josh Brolin son derece başarılı ( 29 yaşında olduğuna inanmıyoruz tabii , o ayrı ) . Yan rollerden birinde , Coen'lerin Ciddi Bir Adam ( A Serious Man ) filmiyle tanıdığımız Michael Stuhlbarg , şahane iş çıkarıyor . Apollo 11 ' in fırlatılışı ve insanoğlunun aya ilk ayak basışı da hikayeye ustaca dahil ediliyor . Gerisi aynı espriler aslında . Gerçek hayatta tanıdığımız çeşitli ünlülerin aslında uzaylı olduğunu söylüyor film veya bazılarının uzaylıları araştıran ajanlar olduklarını , yine bunlara gülüyoruz . Bir tek Emma Thompson'ın kendini rezil ettiği bir iki yere gülemiyoruz . Hani ben Thompson'a sevgimden gülemedim ama çoğunuz sadece komik olmadığı için gülmeyeceksiniz . Karşımızdaki , serinin ilk filmine yakın bir başarı aslında . 2012 yılında hala benzer bir gişe yapabilir mi , göreceğiz . Artık Yenilmezler ( The Avengers ) ' in , Kara Şövalye ( The Dark Knight ) ler'in devrindeyiz ; seyirci için ancak çerez olacaktır Siyah Giden Adamlar 3 . Twitter : aliercivan Vimeo : Paralel Kurgu"
8,"Dün gece ( 14 / 04 / 2000 ) 19 . Uluslararası İstanbul Film Festivali'ni Cemal Reşit Rey Salonu'nda resmen açtık . Lafı fazla uzatmaya gerek yok.Festival bölümleri , sinema emekçilerine verilen ödüller , geçen yıl içinde kaybettiklerimizi anma , bol alkış ve TRT2 ' den canlı yayın . Bu kısmın benim için en kayda değer yanı Giovanni Scognamillo'ya verilen ödül ve Yusuf Şahin'in hostes kızları öperek gerçekleştirdiği şovdu . Festivalin açılış filmi olarak Pedro Almodovar imzalı "" Todo Sobre Mi Madre - Annem Hakkında Her Şey "" ' ın seçilmesi çok yerinde bir karardı . Merakla beklenen film , birde en iyi yabancı film dalında Oscar heykelciğini kapınca iyicene popüler hale gelmişti . Pedro Almodovar artık çok durulmuş.Antonio Banderas'ı eşcinsel olarak oynattığı ve seks sahnelerini "" gayet "" açık şekilde gösterdiği veya filmin sonunda camdan atılan daktilonun patladığı uçuk sahneler artık çok geride kalmış . Almodovar'da bana ilginç gelen bu kadar harika kadın karakterlerini nasıl yarattığı ve onları canlandıran bu kadar harika oyuncuyu biraraya getirmesini nasıl başardığı . Onun kadınları küfürlüde konuşuyor , gerektiği zaman ağlıyor , gerektiği zaman gülüyor , AIDS oluyor , hatta tuvalet ihtiyaçlarını giderirkende onları takip ediyoruz zaman zaman . Sanırım bunda Almodovar'ın kadınlarla dolu bir evde yetişmesinin etkisi büyük . Filmin başında Almodovar'ın genel çılgın çizgisine uygun olarak ensest ilişki üzerine bir film mi izleyeceğiz diye beklerken , film on dakika içinde zaman zaman komik , zaman zaman yürek paralayıcı bir drama dönüşüyor . Kadınların dünyası üzerine düşündürücü bir film sanırım . Filmin konusu hakkında birşey söylemeyi düşünmüyorum . Gidin kendiniz izleyin . Festivalde kaçırsanız bile yapıt yakında ticari sinemalarada gelecek . Bu arada bana kendisine gece boyunca kavalyelik etme fırsatı veren "" Yaşayan Efsane "" Meltem Savcı'ya da sonsuz teşekkürler ve saygılar ."
6,"Türk korku sinemasının en uzun soluklu serilerinden biri olan Siccin , 6 . filmiyle karşımızda . Filmi yine Alper Mestçi yönetiyor , yardımcı yönetmeni yine Melodi Tözüm ve alışık olduğumuz üzre başarılı plastik makyajların ardında da Alev Alatlı var . Bu arada benden de bir "" Siccin yazarı "" olarak bahsetmek sanırım mümkün zira önceki beş filmin Beyazperde üzerindeki kritikleri ( 2 . film hariç ) bana ait ! Alper Mestçi'nin korku sinemasındaki yolculuğunu en başından beri takip ve takdir edenlerden biriyim . Musallat filmleri , Siccin'ler ve arada çektiği 3 Harfliler filmleri . . . Bu filmle de görüyorum ki Alper , sekans bazında değerlendirirsek kendini aşmış ve Türk sinemasının standartlarını aşarak uluslararası kalitede bir iş çıkarmayı başarmış . Bana bunu düşündürten , "" oyuncak bebeklerin saldırısı "" sekansı oldu . İddia ediyorum ; James Wan gelse bu sekansı daha iyi çekemez hatta kötü çeker . Alper her seferinde kamerayı nereye koyacağını , nerede kesme yapacağını biliyor . Sahnelerin sanat ve görüntü yönetimi o kadar başarılı ki , filmin genelini eleştirseniz bile bu sekansları nefesinizi tutarak izleceksiniz ! Ama ne Alper Mestçi'nin ne de Siccin filmlerini finanse eden Muhteşem Film'in suçu olmayan bir sıkıntı var . O da Türk korku sinemasının İslami korku dairesine hapsolmuş olması . Türk korku sinemasını “ Dabbe’den öncesi ve sonrası ” diye ikiye ayırmak mümkün . 2005 yılında , o zamana kadar çekilmiş yerli korkuları ( asla sinemada gösterilmemiş ucuz video işlerini saymazsak ) saymak için bir elin parmakları yetiyordu . Sonra Hasan Karacadağ geldi ve Kairo replikası ilk Dabbe filmi ile Türk sinemasında yeni bir alt tür yarattı : Cin korkusu ! Dabbe sonrası bir sürü deneme yapıldı ancak hiçbiri tutmadı ve sinemacılar için ilham vermedi . Sanırım , yerli korku filmlerinin hedef kitlesi başka hikayelere yüz vermiyor ve bu da korku filmi çekenleri aynı turu atmaya zorluyor . Yıl başından bu yana bir sürü kötü korku filmi izledim . Çoğu hem hikaye hem de prodüksiyon açısından çok zayıftılar . Bazı kurnazlar , para harcamadan , iyi oyuncularla çalışmadan iki uyduruk makyajla böö yaparak seyirciyi korkutmaya çalışıyor ve çakılıyorlar . Alper bu sıkıntıyı , izlemeye doyum olmayan ürkünç sekanslar çekerek bir şekilde aşıyor ama kendisinin de "" bu iş nereye gidecek "" diye düşündüğünden eminim . O yüzden olsa gerek , birbirinden bağımsız hikayelerden oluşan Siccin serisi 4 . filmle bir devamlılık duygusu kazandı . Siccin 3 filminin aşkı için ölüme meydan okuyan kahramanı Orhan ( Adnan Koç ) serinin 4 . filmiyle birlikte usta bir şeytan çıkarıcıya dönüşmüştü . O ünvan devam ediyor , bunun bir tık ötesi Orhan karakterini bir paranormal dedektife dönüştürmek olacaktır . Böylece konuya dahil olması da kolaylaşır . Bence bu çok güzel bir gelişme olur ve hatta serinin sinemada yakıtı tükenince bir TV dizisi olarak devam etmesine dahi yol açabilir . Neden bizim de bir yerli Dylan Dog'ımız olmasın ki ! Serinin en çok bilet satan filmi Siccin 5 olmuştu ; zira korku sinemamız pek çok örnek vermesine rağmen eli yüzü düzgün film çekmeyi başaran çok az yönetmenimiz var . Alper Mestçi , Özgür Bakar , son filmini ( Dabbe 6 ) 4 yıl önce çekmiş olan Hasan Karacağlı , Biray Dalkıran ve başka bir kulvardan koşan Can Evrenol . . . Bu isimlerin yanına birkaç kişiyi daha ekleyebiliriz ama her yıl gösterilen 30 - 40 filmin çoğu çöp ! Öyle olunca da filmi kimin yönettiği önem kazanıyor . Siccin markasının da seyirciyi çeken bir gücü var . Seyirci gösterime giren uyduruk isimli filmlere eskisi kadar itibar etmiyor artık . Alper Mestçi de sağolsun , nasıl olsa tüketiyorlar deyip elini kolaya alıştırmıyor . Tüm Siccin serisi içinde en sevdiğim sekansın bu filmde yer almasını ancak bu cümle ile açıklayabilirim ama işin hikaye kısmında makas değiştirmenin gerekli olduğunu düşünüyorum . O da hallolursa her şey çok güzel olacak ! Bir de bu kadar müzik döşemeye gerek yok sanki . Yanlış anlaşılmasın , Reşit Gözdamla'nın score'larını seviyorum . Bu filmde de bana The Uninvited temasını hatırlatan güzel bir işe imza atmış ama o müzikleri kullanırken biraz daha ekonomik davranılması yerinde olur . Bu temanın gücünü de arttıracaktır . Siccin 6 , serinin diğer filmlerini sevenlerin bayılacağı bir film . Alper Mestçi'nin pek çok filminde oynamış olan Merve Ateş'i de yazının sonunda anmış olayım . Yine gayet iyi bir oyun vermiş , yerli korkuların yüzü sayılır artık kendisi . Şimdi kafamdaki soru şu ; Siccin filmleri sayı olarak Dabbe'lere yetişti . Peki , önce hangisi gelecek Siccin 7 mi , yoksa Dabbe 7 mi ? Yeni bir Siccin kritiğinde buluşmak üzere , İyi seyirler . . . murattolga @ gmail.com"
4,"70 ’ li yılların efsane salsa şarkıcısı Hector Lavoe’nin yaşamını konu alan Şöhret filmi , kendileri de aslen Porto Rico’lu olan Jennifer Lopez ve Marc Anthony’nin özel bir keyif ve hevesle oluşturdukları bir proje olmalı . O dönemlerin önemli isimlerinden olan , ışıltılı hayatı , büyük yükselişi , başarıları , uyuşturucu bağımlılığı ve çöküşüyle hızlı bir yaşam süren Lavoe’nin hikayesi , hiç şüphesiz en çok kültürel benzerlikler nedeniyle bu ikilinin ilgisini çekmiş gibi . Ama Lopez’in daha önceki nişanlısı Ben Affleck’le beraberken ortaya çıkan facia filmlerden sonra , hiçbir yapımcının kolay kolay bu işe cesaret edebileceğini düşünmezdik . Hele hele Affleck’in beyazperde kariyerindeki en bahtsız dönemin Lopez’le birlikte olduğu zamanlar olduğunu varsayarsak , Marc Anthony’nin onunla bir film çevirmesini büyük bir cesaret olarak kabul ederdik . Şimdi bu filmi görünce kabul de ettik ! Bu bağımsız yapım , günümüz müzik dünyasında değişime uğrayarak aslını yitirmeye başlamış Latin müziğinin , Marc Anthony ve Jennifer Lopez tarafından özünün hatırlatılması açısından önem taşıyor olabilir . Yani ikili için bir nevi ’ misyon üstlenme ’ durumu da söz konusu . . . Filmin başarılı bir film olduğunu ve çok büyük yankılar uyandıracağını söyleyemeyiz . Bir Buena Vista Social Club’ın yarattığı etkiyi yakalamasını beklemek büyük iyimserlik olur . Aslında filmin güzel yanları da var . Bu güzellikler daha çok filmin geçtiği dönemden kaynaklanıyor . Kendi içinde çok farklı , çarpıcı ve enteresan bir tarza sahip yetmişli yılların gerek müzik , gerek moda açısından çok orijinal ve heyecan verici bir dönem olması filmin bu yönden zengin ve gösterişli olmasını sağlamış . Müzik konusundaki üretkenlik Hector Lavoe’nin şahsında zaten yansıtılıyor . Kıyafetlerde de dönemin çizgisi olan vintage havası var . Yine de şunu söylemeliyiz ki , film daha çok müzik düşkünlerine bir şeyler ifade edebilecek düzeyde . Filmin dönemin Amerika’sının ulusal kimliklere bakış açısını sorguladığı ve Porto Rico’luların yaşamına ayna tuttuğu şeklinde çıkarımlar da elbette var ; fakat bu durum bir müzik filmi olan yapımı çok da güçlendirilmeyerek aksak bir yan tema olmaktan öteye gidemiyor . Marc Anthony filmden hareketle ' El Cantante ' adlı Latin bir albüm de yapmış . Marc Anthony’nin , Hector Lavoe’un eserlerini seslendirdiği salsa albümü filmi kurtaramamış olsa da kendi başına saf bir salsa albümü kazandırılmış olması açısından önemli olabilir . Ama film , yetmişli yıllarda bir müzik türünün kilometre taşı olma özelliğini taşıyan bir isme duyulan saygıyı yansıtmak açısından iyi niyetli bir çaba da olsa sıkıcı olmaktan kurtulamıyor . Lavoe’nin şarkıları da filmi kurtarmaya maalesef yetmiyor . Aynı zamanda filmin yapımcılarından biri olan Jennifer Lopez’in önceki vasat performanslarını aşmayı zorlayan oyunculuk çabalarından filmi ne kadar önemsediğini görsek de maalesef bazı gerçekler değişmiyor ."
7,"Yargıç Dredd 3D üzerine araştırma yaparken bu kült çizgi romanın ana karakterini canlandıran Karl Urban'ın sesini Clint Eastwood'a benzetmeye çalıştığını söylemesine şaşırmadım açıkçası . Hatta filmin yapımcıları Dredd'in yaşadığı bloğun ismini Eastwood'un Rawhide dizisindeki karakterinin adı olan Rowdy Yates koymuşlar . Eastwood'un efsanevi Kirli Harry karakteri gelecekte yaşasaydı suçun ve şiddetin inanılmaz boyutlara ulaştığı distopik bir "" mega şehir "" de kanuna neredeyse fetişist bir tutku ile bağlı olan Yargıç Dredd'den pek te farklı olacagını sanmıyorum . Çizgi romanın hayranları Sylvester Stallone'un 1995 yapımı facia uyarlamasından ağızları yandıktan sonra 17 sene beklediler doğru düzgün bir adaptasyon için . Bu bakımdan Stallone'un fazla renkli ve temiz versiyonu ile uzaktan yakından alakası olmayan bu yeni uyarlama , sonunda hayranlarını mutlu edecektir diye tahmin ediyorum . On binlerce insanın yaşadığı "" mega blok "" ların ( Dredd evreninde her şey "" mega "" ) birini kontrolü altına almış olan acımasız Ma - Ma ( Son yılların en orijinal kötü karakterinden birini canlandıran Lena Headey ) , kullananın beynini yavaşlatan SLO - MO adı verilen uyuşturucuyu imal etmektedir . Bu arada hem aksiyon sinemasının baştacı olan yavaş çekimleri kullanmak için hikayenin içerisinde bir sebep bulan hem de Twilight serisinin dandik parıltı efektlerini gerçekten yaratıcı bir biçimde kullanan yapımcıları alkışlamak lazım . Neyse , tabii ki yargıcımız Dredd , yanında türe tipik çaylak ( fakat bu sefer orijinallik olsun diye telepatik çaylak ) ve seksi kız ile rutin bir tutuklama için Ma - Ma'nın bloğuna gelir ve içeride hapis kalınca Ma - Ma'nın yüzlerce adamının karnını kurşunla doldurmak zorunda kalır . Filmin bu basit konusu geçen sene aksiyon hayranlarının yere göğe sığdıramadığı Baskın ( Serbuan Maut - The Raid ) ' i hatırlatıyor . İki film de kocaman bir blokta bir avuç polisin sayıca astronomik boyutlarda fazla kötü adamları stilize tekniklerle alaşağı ederek bloğu kat kat tırmanmalarını gösteriyor . Fakat tipik bir video oyununa benzetip hikaye bakımından fazla basit ve klişe bulduğum Baskın'ın aksine Kumsal ( The Beach ) ve 28 Gün Sonra ( 28 Days Later ) gibi "" saygıdeğer "" yapımların yazarı Alex Garland'ın senaryosu , Dredd'e , türüne göre yeterince karakter tasarımı ve kallavi bir kara komedi havası sokarak onu yavanlıktan kurtarıyor . Mesela alışveriş merkezindeki şiddetli bir silahlı çatışmadan sonra otomatik bir süpürge , kanlı ölü vücutları temizlerken yapılan kibar anons . Filmin bir sahnesinde evsiz bir adam harfi harfine "" Evsiz ve uyuşturucu bağımlısı . Para için kendini aşağılar . "" pankartına sahip . Zavallı evsizimizin kaderi de sanki Monty Python'dan fırlama bir trajikomik absürtlüğe sahip . Başarısız bir diğer Rashômon bozması Bakış Açısı ( Vantage Point ) ' i yönetmiş olan Pete Travis , bu sefer yeteneğini konuşturuyor . Filmin kirli ve gri tonlu mega şehri hem görsel , hem de ultra şiddet ve kara komediyi ustaca birleştiren yaklaşımıyla Robocop'un Detroit'ini hatırlatıyor . Acaba baştan gereksiz olan Robocop'un yeniden çekimini Travis'in eline verselerdi neye benzerdi merak ediyorum . Bu kadar övdükten sonra şimdi bir uyarı . Dredd , pis , karanlık , aşırı şiddetli ve kanlı bir film . Hani "" Kan gövdeyi götürüyor "" derler ya , Dredd'de gövde kanı götürüyor . Fakat bir filmi eleştirirken amacının ne olduğuna ve bu amaca ulaşıp ulaşmadığına bakmak lazım . Bu bakımdan Dredd'in amacı aynı oranda şiddetli çizgi romana hem sadık kalıp , hem de onu yaratıcı bir biçimde uyarlamak , ve bu bakımdan başarılı oluyor . Yine de beni kan tutar derseniz aman diyeyim uzak durun . Twitter : egekozakoktayegekozak @ hotmail.com"
7,"Coen kardeşlerin hayranlarının İz Peşinde gibi klasik bir western ile karşılaşması bence şaşırtıcı olduğu kadar hoş bir sürpriz olacak . SonuçtaFargo ile suç filmi türünü alaşağı etmiş , İhtiyarlara Yer Yok ile ise modern western mitolojisini yeniden yaratmış olan Coen'lerden bahsediyoruz.Charles Portis'in ünlü kitabının 1969 yapımı John Wayne filminden sonra ikinci uyarlaması olan İz Peşinde , kardeşlerin tipik sinik , egzantrik ve alışılagelmişlik karşıtı yaklaşımlarının tersine , şaşırtıcı derecede şefkat dolu , yer yer nostaljik , geleneksel bir klasik western . Film , Clint Eastwood'un Affedilmeyen ile yaptığı gibi klasik western türünü yeniden yazmıyor belki ama amacı da bu değil zaten . İz Peşinde'nin amacı basit olduğu kadar çekici hikayesini olabilecek en başarılı ve etkileyici biçimde aktarmak . Belki de Ciddi Bir Adam ile kara komedi limitlerini dolduran kardeşler bu sefer hoş bir seyirlik sunmak istemişler.Hoş seyirlik demişken İz Peşinde , usta görüntü yönetmeni Roger Deakins'in desteğiyle yılın en güzel görünüşlü filmlerinden birini yaratıyor . Deakins'in kamerası çoğunlukla dış mekanlarda ve ormanda geçen sahnelerini hikayenin gerekçelerine dolaylı olarak ya geniş doğal manzaralar sunuyor ya da tansiyon arttıkça dar ve sisli bir atmosfer yaratmakta ustalığını sergiliyor.İz Peşinde'nin senaryosu orijinal kitabın ve filmin hikayesine çoğu zaman sadık kalıyor . Filmi John Wayne versiyonundan kat kat başarılı kılan , yukarıda bahsettiğim gibi görüntü yönetmenliği ve yönetim gibi öğelerin yanında oyuncu kadrosu öne çıkıyor.Vahşi katil Tom Chaney'nin ( Josh Brolin ) öldürdüğü babasının intikamını almaya ant içmiş 14 yaşında deneyimsiz ama akıllı Mattie Ross rolünde , filmi çektiği dönemde canlandırdığı karakter ile aynı yaşta olan Hailee Steinfield , yaşına göre şaşırtıcı derecede kontrollü bir performans sergiliyor . Mattie'nin filmin başlarında babasının avukatı ile mirasını en ince detayına kadar tartıştığı sahne , genç yaşta Oscar adaylığını hak eden Steinfield'i izlemenin zevki için bile tekrar tekrar izlenmeye değer.Mattie'nin Tom Chaney'nin peşinden gitmesi için kiraladığı , tutarsız ve geveze olduğu kadar sakin ve işinin üstadı tek gözlü mareşal Rooster Cogburn rolü ile Jeff Bridges , kariyerinin en akılda kalır karakterlerinden birini yaratıyor . Evet , bu listenin tepesinde kesinlikle Bridges'in bir diğer Coen kardeşler yaratımı Jeff "" Ahbap "" Lebowski var.Coen kardeşler ve Bridges , gayet akıllı bir seçim yapıyorlar ve bu ikonik karakteri John Wayne'in sert karizmasından olabildiğince uzaklaştırarak tipik bir sessiz , cool kovboy arketipinin tersine gidiyorlar . Cogburn'ün pis , bakımsız , sürekli içtiği için sarhoş ağızla ne dediğinin çoğunlukla anlaşılmamasına rağmen her fırsatta anlamsız , mantıksız hikayeler anlatan karakterizasyonu , ilk bakışta sırf orijinallik olsun diye yaratılmış izlenimi verebilir . Fakat sorun kendinize , işi ormanda insan avlamak olan biri sizce John Wayne'e mi , yoksa Jeff Bridges'a mı benzer ? Bridges , geçen senenin orta karar sahte müzik biyografisi Çılgın Kalp ile en iyi erkek Oscar'ını kaptı , yani bu sefer büyük ihtimalle heykeli eve götüremeyecek . Fakat bence bu efsanevi aktörün İz Peşinde ile Oscar alması lazımdı.Matt Damon , Josh Brolin ve Barry Pepper da yan rollerde gayet etkileyici karakterler ortaya koyuyorlar . İz Peşinde , Coen kardeşlerin müthiş filmografisinde ilk üçe giremiyor belki ama kesinlikle dahi kardeşlerin hem en mütevazi , hem de en başarılı filmlerinden birini yaratıyor.San Francisco'dan eleştiriler , haberler ve yorumlar okumak için bloguma üye olun:oktayegekozak.blogspot.com"
2,"Strause Kardeşler’in ilk uzun metraj filmi Yukarıdaki Tehlike , 90 ’ lı yıllarda popüler olmuş , ancak yaşları ilerledikçe kariyerleri kontrolden çıkmış oyuncuların geçit töreni niteliğinde . Filmin başrolünde yer alan Eric Balfour , 90 ’ lı yıllardan bu yana geçimini televizyon dizilerinde bir görünüp , bir kaybolarak sağlayan ortalama bir aktör . ' Yukarıdaki Tehlike'nin diğer erkek oyuncusu Donald Faison ise son dokuz yıldır ' Scrubs ' dizisi dışında başka hiçbir yapımda kayda değer bir performans sergileyememiş bir isim . Brittany Daniel ise filmin karşımıza çıkardığı en sürpriz isim belki de . 90 ’ lı yıllarda ülkemizde ' Tatlı İkizler ' adıyla yayınlanan ' Sweet Valley High ' dizisinde fettan ikiz kardeş olarak izlediğimiz Brittany Daniel , sinema ve televizyon camiasının ışık hızıyla değişim geçirdiği bugünlerde gerçekten de tarihi eser niteliğinde bir aktris . ' Yukarıdaki Tehlike'de rol alan Scottie Thompson ve David Zayas gibi diğer isimler de çoğunlukla televizyon dizilerinden gözümüzün aşina olduğu oyuncular . ' Yukarıdaki Tehlike'nin farklı bilimkurgu filmlerinin bir sentezi niteliğindeki mantık hatalarıyla dolu senaryosunu bir kenara bırakırsak en büyük problemi de televizyon dizilerinden ve tarihin tozlu sayfalarından devşirme oyuncu tercihleri sanırım.Filmin oyuncu tercihlerini bir handikapa çeviren en önemli etmen ise kadroda yer alan tüm isimlerin , Amerikan dizilerinin oyuncuları uzun repliklere , uzun sahnelere boğmayan , kısa ve sık planlarla donatılmış üslubunu benimsemiş olmaları . Televizyon dünyasının çabuk tüketilip , hızlı unutulan temposuna alışık kadronun , bir sinema filminin devamlılık , istikrar ve tutarlılıktan beslenen yapısına bir anda uyum sağlamaları oldukça zor . Bununla birlikte , uzun zamandır benzer dizilerde aynı tip karakterleri canlandırmaya alışmış oyuncuların , bir sinema filminde aniden televizyon dizilerinde imza niyetine kullandıkları yüz mimiklerinden ve jestlerden vazgeçmeleri de bir hayli güç . Dolayısıyla , film süresince birbirlerini olumlu yönde motive etmeyi de başaramayan oyuncuların , kelimelere dökülemeyecek derecede klişe ve üçüncü sınıf performanslar sergilemelerinde şaşılacak bir şey de yok.Diğer yandan , bir felaket senaryosunu beyazperdeye aktaran ' Yukarıdaki Tehlike'nin konusunun ve gidişatının da son derece klişe ve orijinallikten olması filmin kendi içinde tutarlı bir bütüne hizmet etmesini mümkün kılıyor aslında . Bu durum Roland Emmerich’i kıskandıracak düzeyde bayağı bir anlatı , birbirinden bağımsız ilerleyen ve hiçbir sonuca bağlanmayan yan öyküler , gülünç diyaloglar ve insan aklına hakaret eden mantık hatalarıyla dolu ' Yukarıdaki Tehlike'nin bir an için bütün bunları bilinçli olarak tezgahladığını düşündürüyor . Buna bağlı olarak da insan Strause Kardeşler’in Paul Verhoeven’in ' Starship Troopers'ına benzer bir parodi dünyası yaratmayı amaçlayıp , amaçlamadığını sorgulamaya başlıyor . Bununla beraber , ' Yukarıdaki Tehlike'nin bir parodi olup , olmadığı tartışmasının filme gereğinden fazla anlam yüklemekten başka bir şey olmadığını fark etmek fazla zaman almıyor . Strause Kardeşler’in ' X - Men , ' ' Fantastik Dörtlü , ' ' Demir Adam ' ve ' Avatar ' dahil daha birçok filmde görsel efekt uzmanı olarak görev yapmış olmaları , ' Yukarıdaki Tehlike'nin bayağıyla zıt düşen tek güzel yanını , yani görsel efektlerini ön plana çıkarıyor . Tıpkı filmdeki karakterlerin uzaylıların yaydığı , hipnotize edici parlak ışığı tarif ettikleri gibi insan Strause Kardeşler’in imzasını taşıyan görsel efektlerin güzelliğine bakmaktan kendini alıkoyamıyor . Filmde uzay gemisinin sislerin içinden çıkıp , Los Angeles şehrinin gökyüzünü kapladığı sahne izleyenlere sinemanın metafizik bir yanı olduğu hissettirecek derecede güçlü ve aşkın . ' Yukarıdaki Tehlike'nin bu sahneyi izleyen bölümlerinde de özellikle gökyüzünde yüzüyormuş hissi veren uzaylı tasvirleri ile aynı başarı grafiğini koruduğu da bir gerçek . Gelgelelim , bütün bu görsel güzelliğin bile filmin yavan gidişatını , kadrosunda yer alan oyuncuların kötünün de kötüsü performanslarını ve senaryonun arkasında durduğu ahlak anlayışının ayrımcı tutumunu örtbas etmesi imkansız . Uzun lafın kısası , ' Yukarıdaki Tehlike , ' filmin gidişatına ya da niteliğine önem vermeden sadece Strause Kardeşler’in görsel efektlerinin büyük perdede nasıl görkemli durduğuna bir göz atmak için izlenebilecek bir çalışma . Uzaylıların sadece Amerika Birleşik Devletleri’ni işgal ettikleri , daha doğuda ise ancak Londra’ya kadar uzandıkları bir başka felaket filmi olan ' Yukarıdaki Tehlike'nin bize yönlik tek mesajı ise rahat bir nefes almamız gerektiği ; çünkü ne de olsa uzaylılar yine Amerikalıların peşinde ."
8,"Editörün notu : Aşağıdaki metin , KARANLIKTA DANS adlı film üzerine detaylı bir çözümleme içermekte ve filmin öyküsünü önemli ölçüde deşifre etmektedir . Dolayısıyla , filmi seyrettikten sonra okunmasını tavsiye ederiz . . . Bu film her şeyden önce bir masal ; birkaç mitolojiden , masaldan beslenen bir masal , en başta da Hristiyan mitolojsnden . Böyle düşünüldüğünde , filme sosyolojik bir yaklaşım bir cinayet gibi görünebilir kimilerine , öte yandan kanımca bu hatalı bir yaklaşım da olmaz . Zira film bir masal olmanin yani sira dünya üzerinde belli bir toplumda , belli bir zamanda geçmektedir : 30lu , 40lı yılların Amerika'sında . . . Lars von Trier bir söyleşisinde hayatında hiç Amerika'ya gitmediğini söylüyor , uçak korkusundan dolayı . Filmdeki orta sınıf Amerikan kasabasını canlandırmak için dunyanin bu kadar farkli bir cografyasinda ( Isveç'te ) bu kadar uygun bir mekan secip bu kadar iyi bir canlandirma yapmis olmasi takdire deger . Söyleşide Kafka'ya atıfta bulunarak , "" Amerika'yı hiç görmeden Amerika üzerine yazılan en iyi anlatılardan birini yazmıştır "" diyor . Ben de aynı şeyi Von Trier için söylemek istiyorum , Amerika üzerine yapılan en iyi anlatılardan biridir bu film.Von Trier ve bir grup arkadaşı DOGMA adını verdikleri bir manifesto kaleme aldılar ; bu manfestoda minimalist ve doğal bir sinema fikrini savunuyorlar - amatör kameralar , video , doğal ses kayıtları , rol yapmayan aktörler , doğal , gündelk diyaloglar ; ama aynı zamanda da bir hikaye , basit bir hikaye anlatma . KARANLIKTA DANS'ın müzikleri için de ayrıca bu ilkelerden söz edebliriz belki . Hemen tüm şarkılar doğal seslerden , ritimlerden , Selma'nın kurduğu gündüz düşleri olarak ortaya çıkiyor ; fabrikada makinelerin sesleri , trenin raylarda çıkardığı sesler , takılan pikap iğnesinin çıkardığı sesler , vs . Von Trier'in filmlerini , EUROPA'sında , DALGALARI AŞMAK'ında ve son olarak KARANLIKTA DANS'ında bu manifestonun unsurlarını arastirabiliriz . Ben bir "" uzman "" kişi olarak değil , filmin bana verdigi hissiyattan hareketle bu en son filminde mükemmeliyete yaklaştığını soylemek istiyorum Von Trier'in . Özellikle gerçekdışıyla , masalla gerçeği , hem de insanin iliklerine işleyen aci gerçeği harmanlamakta ve "" hikaye anlatmadaki "" mükemelliyet . Bu filmden çıktığımda baska bir insan oldum.Filmde yağmurlu bir günde puslar içinde pastoral bir göl çıkar karşımıza , perilerin dolaştığı bir orman , sonra bir fabrika , makineler , işçiler , sonra demiryolu , tren , başka işçiler , dans eden işçler , ormanın içinde şekerden yapılmış gibi bir ev - Bill'le Linda'nın evi - , sonradan kabusa dönüşecek , orman içindeki kulübe - Selma le oğlunun yaşadıðı ev - ve demiryolu , fabirkayla evleri bağlayan.Fabrikanın estetize edilmesinden , çalışmaya ve işçilere övgüden söz edebiliriz . Özellikle Selma'nın fabirkada çalışırken gündüz düşü gördüğü sahne ve demiryolunda işçilerin dansı sahnesinde . Selma'nın hayatı çalışmaktan , sadece çalımaktan oluşmaktadır ; gündüz fabirkada çalışır gece evde paketleme işi yapar ; kimi geceler fabrikada gece nöbetine kalır , oğlunun göz ameliyatı için para biriktirmektedir . Sanki işlediği bir günah için tüm hayatıyla bir diyet öder gibidir , nefes almadan çalışarak , sonra gözleriyle daha sonra da hayatıyla . Bu Selma'nın sırrıdır : Bir çocuk doğurmak istemiştir , bir bebeği kucağına alma hazzı için , aileden geçen ve insanı yavaş yavaş kör eden hastalığını bile bile . Şimdi oğlu Gene'de de aynı hastalık çıkmıştır , o da kendisi gibi ağır ağır kör olmaktadır.Öte yandan fabrikayı sever , çalışmayı , oradaki işçi arkadaşlarını ; basit , mutlu ve tevekkül dolu bir hayat yaşamaktadır , çalışmayla geçen.Bu hayat , komşusu / ev sahibi Bill - Linda ailesinin hayatıyla tezat teşkil eder ; bu tipik bir Amerikan orta sınıf ailesidir ; Bill polistir - ki bu mesleğin seçilmiş olması da hiç tesadüf değildir - , karısının , evinin isteklerine , ihtiyaçlarına yetişmek için borca girmistir ; Linda'nın çalışmaktan uzak bir hayatı vardır , orta sınıf dertleriyle , sıkıntılarıyla başbaşa evde oturur , hic bir sey yapmaz ; bir Barbie bebeğe benzemektedir , platin sarısı saçları , uçuk pembe hırkasiyla . Bill borçlanma pahasına karısının istediği kanepeyi almak ister , bunu da karısından saklar , zira kendsini artık sevmeyeceğini düşünür . Bill'n sırrı da budur ; bu sır onu suça götürecektir . Selma'nın oğlunun ameliyatı için birktirdiği parasını çalar.Bill'in mesleğinin polis olarak seçilmesinin nedeni de budur belki , bir polisin suç işlemesinde yatan tezat için . Zira filmin başka bir sorunsalı da suç / adalet - ceza / masumiyet meselesidir . Bill'in parayı çalmasından itbaren filmde her şey alt üst olur , filmin hızı ve ritmi değişir ; iyi ile kötü , masum ile suçlu , doğru ile yalan karşı karşıya gelir ve iç içe geçer . Filmin kırıldığı , karıştığı , planların alt üst olduğu , karşılaşmaların ve yer değiştirmelerin olduğu kırılma noktası.Kieslowski'nin ÖLDÜRME ÜZERİNE BİR FİLM'ini hatırlatan bir öldürme sahnesi var burada , daha sonra da benzer bir izlekle katilin idamı sahnesi . . . Iki öldürme sahnesi de çok uzun , neredeyse "" real time "" a yakın ve çok gerçekçi ; film bu iki sahnede o kadar ağırlaşıyor ki neredeyse duracak gibi oluyor ; seyredenlerin de kalp atışları , nefes alıp verisleri ağırlaşıyor ! Bu iki sahne arasında ise inanılmaz hızlanıyor , olaylar ardı ardına hızla akıp gidiyor.Selma'nın Bill'i öldürdüğü sahnede - ki ben iki kez izlediğim halde silahın ilk olarak nasıl ateşlendiğini fark edemedim , sanırım orası bilerek kuşkulu bırakılmış - farklı bir şiddet söz konusu ; öyle ki Bill'e ( kurban olarak ) uygulanan şiddetin yanı sıra Selma'ya ( katil olarak ) da uygulanan bir şiddet söz konusu : Selma'nın ( masum olarak ) tek istediği parasını alıp gitmektir ; Bill ise önce parayı vermemek sonra da kendsini öldürmesi için Sema'ya bir şiddet uygular - yalvarma , yalan , tehdit , şiddet karışımı bir şeydir bu . Minyon , kısa boylu , zayıf , gözleri görmeyen , toplumsal ve hukuksal olarak da göçmenliğinden gelen zayıflığıyla Selma ve karşısında gürbüz , sağlıklı , uzun boylu , güçlü polis Bill ( üstelik silah da sahnenin genelinde onun elndedir ) ; fizksel olarak da film açısından da düşünüldüğünde birincinin ikinciyi öldürmesi gerçekten zordur ; böyle bir sahney sinemasal olarak tasarlamak da . Bu sahne için Von Trier'i kutluyorum.Selma'nın masumiyetini böylesi bir şiddetle yitirişindeki tezat ; masumken suçlu konuma düşmesindeki tezat karşısında insan donup kaliyor . Selma gittikçe uzayan , ağırlaşan bu sahnenin sonlarına dogru Bill'i , kafasını ezerek öldürmek zorunda kalır . Bill ölürken mutludur ; zira suçlarından ( hırsızlık ) ve günalarından ( masum karşısında ) arınması ancak masumun kendisini öldürmesiyle mümkündür . Bu sahnede ikisi birbirini affeder . Selma'nın mahkemede , "" Onu neden öldürdün ? "" sorusuna , "" O istediği için "" şeklinde vereceği cevap elbette jüri tarafından geçerli bir gerekçe olarak kabul edilmeyecektir.Mahkeme sahnesi hem bu filmin ( ve belki de tüm Amerikan sinemasının ) hem de Amerikan toplumunun çözümlenmesi için olanaklar sunar . Pek çok Amerikan filminde karşımıza çıkan bu sahnede suçluyla suçsuz ayırd edilir , açıklanır ; filmin mesajı , toplumsal - ahlaki dersi verilir ; olaylar çözülür ( filmi anlamayanlar için tüm detaylarıyla açıklanır ) ; sorular cevaplanır ; günah çıkarılır . Seyrici filmden bir adalet duygusu , bir rahatlama ile çıkar ; toplumsal adalete olan güven tazelenir . Avukatın retorik sanatındaki becerilerini , ikna gücünü ıspatladığı , halktan seçilen jürinin ( ki Amerikan adalet sisteminin ilginç bir yönüdür bence bu ) halkı temsil edercesine olayları dinleyip hemen her zaman "" doğru "" , "" adil "" yargıya vardığı o meşhur makeme sahnesi . . . KARANLIKTA DANS filminden ise bir rahatlama ve adalet duygusunun tersine , mideye çöken kramplarla cıkıyor seyirci ( en azindan ben ! ) . Von Trier sanki bu klasik sahnenin bir stilzasyonunu , bir taklidini yapıyor ; taklidini yaparken komik ya da saçma bir duruma düşürmek ister gibi . Yine ayni seyi yapıyor , masalla gerceği karıştırma işini : Son derece gerçekçi bir setting - mahkeme salonu , Amerikan bayrağı , tanıklar , jüri , avukat , seyirciler , suçlu - ile hayal , masalsı , saçma unsurları ( Oldrich Novi'nin tanık olarak bir anda ortaya çıkması ; Selma'nın kurduğu masalsı dünyadan bir anda ortaya çıkıvermesi , Selma'nin saçma gibi gorunen aslinda gerçeğe cok yakin savunmasi , Amerikan müzikallerinden fırlamış bir müzik ve dans sahnesi ) birleştiriyor.Savcının Selma'yı suçladığı temel noktalar ilginçtir : En başta kişiliği - ne kadar bencil ve paragöz olduğu , yalan söylediği - sonra komünizmi - ki Mac Carthy döneminde bir kişiyi suçlu bulmak için yeterli bir nedendir bu - daha sonra göçmenliği ( "" madem komünistsin neden geldin ülkemze ? "" sorusu ) ; nankörlüğü ( "" iyiliksever bir Amerikan ailesine verdiğin cevap , teşekkür bu mu ? "" sorusu ) . Bu suçlamaların karşısına bu sefer kurbanın kişiliği , hayatı , kariyeri , toplumsal statüsü konulmaktadır - güzel bir evi , ailesi , işi , kariyeri olan bir ' polis ' neden yanlarına sığınan fakir bir göçmen işçinin parasını çalsın ? sorusu.Makeme sahnesi , Richard Sennett'in Kamusal Insanın Çöküşü'nde iddia ettiği kişiliğin kışkırtıldığı , ön plana çıkarıldığı , kamusal insanın silindiği de bir sahne aynı zamanda . Sennett , Amerikan politikacılarının kendilerini yapıp ettikleriyle değil de nasıl kişilikleriyle sunduklarını , bunun da nasıl bir pasifleştirmeye , politikasızlaştırmaya yol açtığından söz eder . Amerikan filmlerindeki mahkeme sahneleri de Sennett'in söz ettiği , yaşadığımız modern zamanlara özgü narsizmin ( avukatın retorik sanatındaki becersi ) ve kişiselleştirmenin ( suçlamanın kişiliğe dayandırılarak yapılması ) ete kemiğe büründüğü sahnelerdir ; KARANLIKTA DANS'taki mahkeme sahnesi de bu şekilde okunabilir ve sanirim bu sahnenin tum o filmlerdeki mahkeme sahnelerinin bir parodisi ( ve eleştirisi ) olduğunu soylemek yanlış olmaz . "" Yalan "" da filmde başka bir önemli unsur , özellkle de yargılama sahnesinde ( filmde baska yalanlar da var ama onlara değinmeyecegim ) : Selma tüm savunması boyunca tek bir yalan söylüyor : Babasının adı ve parayı ona gönderdiği yalanı - ki bu oğlunun amelyatının başarılı olması için bir koşuldur ona göre , bu yalanı o nedenle soyler ; gerçek Oldrich Novi sahneye / mahkemeye çıkınca Selma'nın bir yalan söylediği , dolayısıyla da o suçu işlemiş olduğu gibi bir sonuç çıkar ortaya . Halbuki mahkemede daha ciddi bir yalan söz konusudur : Linda'nın yalanı . Linda evde olup bitenleri görmüş , en azından duymuştur ( filmin daha önceki bir sahnesinde kocasının geceleyin Selma'yı ziyaret ettiğini de görmüştür ) . Bu yalan bir insanın yargılanmasında tanık ifadesi olarak kullanıldığı ve idamına neden olduğu için daha ciddi bir yalandır . Selma'nın masum hatta çocuksu yalanına karşılık Linda'nın hiç de masum olmayan yalanı . . . Filmde orta sınıf şiddetinin ( ve ikyüzlülüğünün ) ortaya çıktığı ikinci andIr bu , önemli bir an . Linda'nın bu yalanı neden söyledİği benim açimdan filmde açık kalan bir nokta ; biraz spekülasyona ya da belki aşırı yoruma kaçarak şöyle bir açıklama öne sürebilirim : Kocasının Selma'dan hoşlandıĞını düşünerek ondan kadınsı bir intikam almak istemesi ( filmde bir yerde , "" şimdi sen yalvaracaksın , sen af dileyeceksin ! "" deyişi ) ; başka bir açıklama kocasını , evinİ , yaşadığı hayatı , düzeni , deĞerleri ( kanepe vs . ) haksız ve suçlu bir duruma düşürmek istememesi olabilir ; kocasının bir kanape için bu kadar alçalıp yanlarına sığınan fakir bir göçmen işçinin parasını çalması ( bu tam da orta sınıfların alt sınıflara karşı duyduklari korkulara denk düşen bir şeydir ; hizmetçinin eve sızması ve bir şeyler çalması korkusu mesela ) sonra da kendisini öldürmesi için yalvardığı gerçeğiyle yüzleşememesi olabilir.Elbette bunlar benim yorumum , filmden bu tür bir sonuç çıkarılabilir mi bilemiyorum . . . Filmde değinilecek pek çok başka karakter , tema , durum var ; örneğin Cuvalda ( neden Catherine Deneuve'un seçildiği , o fönlü saçlarıyla ne kadar bir fabrika işçisine benzedigi kafami kurcalayan sorulardan bir kaçı ) , Jeff , fabrika , körlük , ölüme gidiş , müzik , müzikaller ve sinema ; Selma'nın oğluyla ilişkisi ( hangisi daha çocuk ? ) , müzikle ilişkisi ( körleşmesi ile sesleri , ritimlerli bu kadar sevmesi arasindaki ilişki ) . . . Özellikle filmdeki müzikal olayını pek bir yere oturtamadığımı söylemeliyim ; ama sanırım Selma'nın "" müzkallerde kötü bir şey olmaz "" deyişi anahtar bir söz burada . Bu meseleleri başka kişilere ve zamanlara bırakıyorum . . . . Bu filmi ikinci seyredişim tam kör olmayan , ama körlüğe çok yakın bir insanla oldu . Filmde Cuvalda ile Selma'nın sinema seyredişlerine , Cuvalda'nın seyrettikleri müzikali Selma'ya anlatışı sahnesinin aynısı benle arkadaşım arasında da yaşandı , hem de pek çok kez . Ustelik ikinci seyredişim ispanyolca dublajlıydi ; benim de İspanyolca'yı iyi anlamadığım düşünülürse bir kör ile bir sağırın film seyretmesine benzer bir şey oldu !"
6,"Zaman bazı şeyleri çok hızlı değiştiriyor . Çok değil 50 yıl önce , kölelik döneminde kıtaya getirilmiş Afrika kökenli Amerikalıların insandan bile sayılmadığı ABD'yi şimdi siyahi bir başkan yönetiyor . Duyguların Rengi ( The Help ) bu değişimi sağlayan etkilerden biri olan "" beyaz bebeklere annelik yapan siyahlar "" konusuna el atıyor ve 60 ' larda , Jackson , Mississippi'de , ırkçılığın oluşturduğu kalın sosyal kuralları yıkarak kendilerini tehlikeye atan ve o yıllar için imkânsız görünen bir dostluk kuran 3 olağanüstü kadının ilişkisini anlatıyor . Film bir "" çok satan "" romandan uyarlanmış . Romanın basılış hikâyesi filmde çekilen çileleri aratmıyor . Eserini gönderdiği tüm yayıncılardan hayır cevabını alan yazar Kathryn Stockett yılmamış ve sonunda kitabını bastırmayı başarmış . Bu duyarlı ve dokunaklı öykü New York Times'ın "" çok satanlar "" listesine girince asıl çıkışını yapmış ve çocukluk arkadaşı yönetmen Tate Taylor ile romanı sinemaya uyarlamaya girişmişler . Çok dertli ve çok sayfalı bu romanı senaryolaştırmak zor olsa da Tate Taylor , hikâyeyi toparlamak ve sinemalaştırmak konusunda başarılı olmuş . Güneyli dayanışması meşhurdur ! Bir beyaz ve siyah karakteri merkezine oturtan ve onlarla etkileşen güçlü yan karakterler oluşturan filmin en önemli mesajı , başta da söylediğim gibi , ulusu değiştirenin siyahi bakıcıların büyüttüğü beyaz çocuklar olduğunu iddia etmesi . Kendi anneleri tarafından dışlanan , bakıcıların ilgisine ve insafına terkedilen bu çocuklar büyüdü ve 70 ' lerde politik doğrucu bir nesil olarak siyah haklarına güçlü bir destek verdiler . Anne bildikleri insanların sırf derisinin rengi yüzünden aşağılanmasına karşı çıktılar . Siyahların isyanıyla gelen özgürlük ve hak arayışıyla değişen zamanın ruhu şimdi bize yaşananların imkânsız ve çok geçmiş olduğunu düşündürse de insanlık tarihinin en hızlı yaşadığı değişimlerden biridir . Film bunları iyimser bir bakış açısıyla ve seyirci tarafından kolay yutulur lokmalar halinde veriyor . Evet , karşımızda yapılmış en iyi ırkçılık karşıtı film olduğunu düşündüğüm Mississipi Yanıyor ( Mississippi Burning ) kadar güçlü bir film yok ama Duyguların Rengi önemsenmesi gereken bir yapım . Filmin en önemli iki karakterinden biri olan acar gazeteci Skeeter'ı , Emma Stone başarıyla canlandırmış ama asıl akılda kalan oyunculuk 2 kez Tony ödülü kazanmış ve Oscar'a aday olmuş Viola Davis'den geliyor . 17 beyaz çocuğu büyüten ama kendi çocuğunu ırkçılığa kurban veren Aibileen de çok başarılı bir performans sunuyor . İzlemesi ve üzerine düşünmesi keyifli olan filmin kusurları da yok değil . Tiplemelerin etkisini arttırmak adına karikatürleştirmesi bunlardan biri . . . Özellikle filmin kendinden başka bir şeyi önemsemeyen beyaz anneleri bizim Yeşilçam filmlerinin o şen kahkahalı , hayırsız konkencilerini aratmıyor doğrusu . Afişi yüzünden şımarık ve romantik bir kadın filmi sanılması tehlikesiyle karşı karşıya olan Duyguların Rengi , aslında ırkçılık ve kalbi yumuşatmak üzerine çok duyarlı bir yapım . . . Uzun süresine rağmen içine kolayca gireceğiniz ve sonuna kadar ilgiyle izleyeceğiniz bir hikâyesi var . İzledikten sonra çok daha fazlasını anlatan romanı da okumanızı tavsiye ederim . İyi seyirler . . . Twitter.com / murattolga murattolga @ gmail.com"
7,"Genç kuşak ve her yaşta genç izleyici olarak kalabilenler Fransız sinemacı Michel Gondry'nin filmlerini çok seviyor . Gondry , sinemanın temel kurallarıyla legolarla oynar gibi oynayan ve ortaya her tür izleyicinin ilgisini çekebilecek oyuncaklı , son derece orijinal filmler çıkaran bir grubun en romantik temsilcisi . Ayrı bir yazının konusu olabilecek bu grup içinden Gondry ile birlikte Spike Jonze ve Harmony Korine ( Mister Lonely biraz hayal kırıklığı ! ) gibi isimleri sayabiliriz . Hepsinin ortak özelliği müzik dünyasına yakınlıkları ve video klip , reklam filmi ve kısa film estetiklerini uzun metrajın formüle dayalı , hantallaşmış anlatım biçimlerini kırmak için yaratıcı bir şekilde kullanıyor olmaları . Gondry'nin bu fantastik grubun en romantiği olduğunu söylemiştik . Yönetmen video kliplerindeki çocuksuluğu ve hiperaktif hayalgücünü sinema filmlerine aktarmakla kalmadı , romantik komedilerin yanından bile geçemediği sahici ( ama sıkıcı değil ) bir aşk duygusu yaratmayı da becerdi . Sil Baştan'ın girişinde yer alan ve defalarca izlenebilecek karşılaşma sahnesi ve Rüya Bilmecesi'nin umutsuz ilişkisi hatırlatılabilir . Michel Gondry'nin sevimli deneysel sineması gücünü en çok orijinal fikirlerden , daha çok çizgi roman sayfalarında kalmış naiflikten ve etkileyici aşk hikayelerinden alıyor . O zaman hemen soralım ; acaba yönetmenin son filmi Lütfen Başa Sarın'ın yönetmenin önceki filmleri kadar beğenilmemesinin nedeni etkileyici bir aşk hikayesine yer vermemesi olabilir mi ? Şüphesiz hiçbir yönetmen filminde bir aşk hikayesine yer vermediği için suçlanamaz . Fakat söz konusu Michel Gondry olduğunda , kesinlikle romantik olmayan , seksenlerin nerd kahramanlarını hatırlatan başrol oyuncularına rağmen gözlerimiz etkileyici ve hüzünlü bir yakınlaşma aramıyor değil . Fakat yönetmenin bu defa derdi çok başka ve aslında büyük oranda da amacına ulaşıyor . Sadece , bir kısa filmin sınırlı süresinde rahatlıkla anlatılabilecek bir öyküyü uzatmayı tercih ederken senaryonun bütünlüğünü kaybediyor ve haklı soru işaretleri doğuruyor.Lütfen Başa Sarın , bir yandan , seksenli yıllara özlem duyanların , artık bıkkınlık getiren seksenler partilerine gidenlerin kısa sürede kültleştireceği bir parti filmi . DVD kültürüne sırtını dönen , tozlu video kasetlerden yolunu bulan ve video çağının en çok kiralanan filmlerini yeniden çeken iki kafadar var karşımızda . Biz aslında bu kafadarların bir benzerini daha orijinal ve keyifli bir senaryo eşliğinde Kevin Smith filmlerinde de görmüştük , ama olsun . Star Wars'ın ev yapımı fan filmlerini partilerde izleyen sinefil parti insanlarının bu filmi de listelerine alacağına şüphe yok . Öte yandan , Gondy'nin bu light hikaye ile Fransız bir sinemacının gözüyle Hollywood'un kısa tarihini anlatmakta olduğunu da söyleyebiliriz . Bizim remake'çiler üzerinden biraz bağımsız sinemacıların durumunu da ortaya koyarak , aslında filmde elden geçirilen ağır Hollywood filmlerinin ne kadar kolay harcanabilir olduğunu ortaya koyuyor . İzleyici bir Robocop filmi izlemek isterken , kasedin içinden çıkan komik remake'ine bağlanıyor ve bir anda orijinalini bile unutuyor . Korsan / kopya çağına da bu yakışır doğrusu.Gondry remake'ler sayesinde ayakta duran Hollywood'a nanik yaparken , bağımsız sinemacıların daha yaratıcı ve parlak işlere imza attığını söylüyor ve remake öyle olmaz , böyle olur diyor sanki . Yani Lütfen Başa Sarın'ı Hollywood kolaycılığı ( hap yap para kap ! ) ile Bağımsız / amatör sinemacı kolaycılığının ( ne kadar az , o kadar çok ! ) bir karşılaştırması olarak okuyabiliriz . Michel Gondry'nin bu seksenler güzellemesi ile söylediklerine hak vermemek mümkün değil . İnsanların daha orijinal ve yaratıcı filmlere olan açlığını biraz fazla romantik bulsak da , anlaşılır buluyoruz . Fakat bu filmin her şeye rağmen Gondry'nin en iyi çalışması olmadığını da hatırlatmak gerekiyor . Yok , öyle çok fazla aşk meraklısı da değiliz , fakat Lütfen Başa Sarın , bir sorunun cevabını izleyiciden esirgiyor sanki : Bütün bu sıradan blockbuster izleyicileri , bizim amatör sinemacıların filmlerinde ne buluyor ? Acaba Gondry bu filmi yapmak yerine klasik bir Hollywood filmini amatörce çekseydi , derdini ve yaratıcılığını daha mı iyi ifade ederdi ? Belki de ."
5,"Sam Raimi imzalı Örümcek Adam , son derece başarılı bir çizgi roman uyarlaması olmakla kalmayıp , ticari anlamda da beklentilerin oldukça üzerinde bir başarıya imza atınca , Hollywood'un gözleri çizgi roman dünyasına , özellikle de sanatın kalelerinden biri olarak kabul edilen Marvel'e döndü . Tabii bunda özellikle son 2 - 3 yılda fantastik yapımların gördüğü olağanüstü ilginin de yeri var . Hollywood tür sinemasına ağırlık vererek , türlere yeni yönetmenler kazandırmanın yollarını ararken ; korku , bilim - kurgu , western gibi tüm türlere dönük bir hazine barındıran çizgi roman sanatı da , yapımcıların gözünde pırıl pırıl parlamaya başladı.Önümüzdeki dönem , pek çok çizgi roman uyarlamasına gebe . Süper kahramanlardan , daha marjinal örneklerine kadar pek çok çizgi roman yapımcıların masasında şekillenmeyi bekliyor . Daredevil ise uzun zamandır beklediğimiz bir uyarlama olarak nihayet karşımıza çıktı . Henüz proje aşamasında olduğu günden beri takip ettiğimiz film , kahramanı canlandıracak oyuncu konusunda uzun bir kararsızlık dönemi geçirmişti . Edward Norton , Mark Wahlberg ve hatta Vin Diesel gibi oyuncuların ismi geçmişti bu dönemde . Fakat , aralarından sıyrılan isim , sık sık bir çr delisi olduğunu açıklayan ve rolü almayı en başından kafaya koyan Ben Affleck oldu . Yönetmeninin uygun olup olmadığı da bir tartışma konusuyken , Mark Steven Johnson'ın , karakteri çok iyi tanıdığı gerçeği bütün soru işaretlerini ortadan kaldırmayı başardı . Yine uyarlama ile ilgili kulağımıza gelen haberlerden biri , filmin oldukça seksi bir çr uyarlaması olduğu yönündeydi . Ve tabii son olarak filmin Malezya'da aşırı şiddet içerdiği nedeniyle yasaklanmış olması , merakımızı daha da arttıran etkenlerden biri oldu . Türkiye'de tek bir albümle kendini tanıtma olanağı bulan Daredevil , Korkusuz adını taşıyan albümün son derece etkileyici bir anlatım içermesi nedeniyle , kısa sürede çr meraklıların "" kahramanlarından "" birine dönüştü . Başta sinema için düşünülmüş , fakat sonradan projenin yatması sonucu , ait olduğu çr sayfalarına geri dönmüş bir hikaye toplamıydı bu . Daredevil'ın babasıyla olan ilişkisini , körlüğünü , adalet duygusu ve yeni kimliğinin ortaya çıkış öyküsünü son derece etkileyici bir dille anlatan bu kitabın , şu an sinemalarımızda olan filme ilham kaynağı olması ise en büyük beklentimizdi . Her ne kadar bunun Hollywood standartları içinde tam anlamıyla gerçekleşebilmesi pek mümkün gözükmese de , beklentilerimizi yüksek tutmuştuk.Daredevil'ın sinema macerası tartışmalı bir yapım olarak karşımıza çıktı . Bir çizgi roman uyarlaması olarak beklentileri karşılamak için elinden geleni yapan yapım , bir Daredevil uyarlaması olarak ise beklentileri karşılamaktan uzak düşüyor . Film , Matt Murdock'ın çocukluk dönemini anlatırken belli bir etkileyiciliğe ulaşmayı başarsa da , sıra Elektra'yla tanışmasına ve esas serüvenin başlangıcına geldiğinde , film klişelerin tozunu almaya başlıyor.Filmin genel bir sorunu olarak , kendisini ciddiye almaktan uzak , hafif tavırlarını gösterebiliriz . Farklı bir çizgi roman uyarlaması olmak için pek çok avantaja sahip olan öykü , filmin yüzeyselliği içinde yok oluyor . Oyuncuların ellerinden geleni yapması bile , senaryonun karakterlerindeki gelişigüzellik nedeniyle etkisini yitiriyor . Filmin , henüz yapım aşamasındayken bile devam filmlerinin çekilecek oluşu gerçeği de , çizgi romanı bilmeyenler için tatminden uzak bir final doğuruyor . Film , çr'dan ayrı düşündüğümüz zaman bile , kahramanın dünyasına yeni parantezler açmayı başaramadığı gibi , çizgi romanın derinliğini yansıtmaktan da uzak düşüyor . Bu anlamda bitiş jeneriğinin arasına yerleştirilen espri de , filmin genel havasının bir özeti gibi oluyor ."
7,"Marianne Faithfull dendiğinde gözümün önüne hala bir rock şarkıcısı geliyor olduğundan , her şeyden önce Irina Palm'da onu Maggie olarak izlemek biraz şaşırtıcı . Ancak oyunculuğu ile Maggie'ye dönüşmekte ve kendi kimliğini unutturmakta geç kalmıyor Faithfull . Maggie'nin Irina'ya dönüşmesi ise daha da şaşırtıyor , ama bir yandan da oldukça ilgi çekici . Ama ya filmde hakim olan o soğuk atmosfer , o mesafeli yaklaşım ? Tamam , baştan alalım . Öncelikle , film başlar başlamaz fark ediyoruz ki olaylar çok hızlı ilerlemekte . Aslında bu , bir açıdan güzel . Gereksiz ayrıntılarla bizi boğmayıp , derhal hikayeyi gözlerimizin önüne seriyor yönetmen . Film İngiltere'de geçiyor . 50 ' li yaşlarında olan dul Maggie ile tanışıyoruz önce . Hafif kilolu , klasik giyimli , silik bir tip olan Maggie , kanser tedavisi görmekte olan torununu ziyaret etmek için oğluyla hastaneye gidiyor ve mesafeli gelininden iğneli sözler işitiyor . Torununun kurtulması için çok para gerektiğini öğreniyoruz , çünkü sağlık sistemi ile övünen İngiltere , sağlık sebebiyle yurtdışına çıkışı karşılamıyor . Hal böyle olunca Maggie kimselere söylemeden iş aramaya başlıyor , bir iki iş başvurusundan "" yaşlısın "" cevabını aldıktan sonra kendini bir seks kulübünde buluyor ve para için çaresizce orada çalışmaya başlıyor . Buraya kadar her şey çok hızlı ilerlerken birden tempo düşmeye başlıyor . Erkek müşterilere mastürbasyon yaparak para kazanan "" klasik "" Maggie'nin , kendine hiç yakıştıramayacağı bu işe alışabilmesi ve yaptığını içselleştirebilmesi için zamanla nasıl evrelerden geçtiğini ağır ağır izlemeye başlıyoruz . İngiltere'nin muhafazakar ve Katolik ahlakıyla yetişmiş insanlarından biriyle karşı karşıya olduğumuzu düşünürsek , yönetmenin Maggie'yi özellikle böylesine "" utanç verici "" bir işin içine atmış olduğunu anlayabiliriz . Duvarlar arkasından müşterilere hiç görünmeden , Irina'ya dönüşen Maggie , bize , kapitalizmin sunduğu imkanlarla , insan bedeninin tek bir uzvunun bile bağımsız olarak kullanılabildiğini "" acı ama gerçek "" şeklinde gösteriyor.Kapitalizm ise bizi yabancılaşma ile karşı karşıya getiriyor . Büyük şehirlerde insanların kendilerine bile zaman ayıramayacak duruma geldiklerini , zamanın sadece bireysel zevklere ayrılmaya başlandığını , trafik , stres ve ekmeğin aslanın ağzında oluşunu ve sonuçta bireyin yalnızlığa , duygusuzluğa ve makineleşmeye itildiğini gözlemliyoruz . "" Glory Hole "" adı verilen o duvarlar , kimliği belirsiz bir kişi ile bir kadını bir araya getiren o hissiz , insanlık dışı anlar . . Filme ve baş karakterimize dönersek , her şey ortaya çıktıktan sonra yaptığından utanmadığını ve pişman olmadığını , çünkü bu onursuz gibi görünen işi neden yaptığını bildiğini fark ettiği an , Maggie kabuğundan çıkıyor ve başta tanıdığımız o silik Maggie , dışarıdan çok düzgün görünen ve onu yaptığı işle eleştiren arkadaşlarına da güzel bir ahlak dersi veriyor.Amacının klasik bir İngiliz filmi yapmak olmadığını söyleyen yönetmen Garbarski , bana kalırsa bundan kaçamamış . İngiltere'nin içinden ülkenin durumunu anlatmak bağlamında eleştirel yaklaşmayı başarmışsa da , filmde hakim olan donuklukla , kanımca gene çok "" İngiliz "" olmuş . Türk filmlerinde de çok kullanılan bu "" acıklı "" konu , daha dokunaklı , daha çarpıcı ve heyecan verici işlenebilirdi . Duygularımızı altüst edecek bir iniş çıkıştan uzak , bu acıklı hikayenin işlenişi , kelimenin tam anlamıyla düzdü . Bu yıl Berlin Film Festivali'nde gösterilen , ülkemizde de Filmekimi'nde galası yapılan Irina Palm , eleştirel ve ilginç konusu ile dikkat çekse de , sakin ve mesafeli bir film olarak akılda kalacağa benzer . Sanat filmlerinin bilinçli mesafesinden hoşlananlar içinse kayda değer bir yapıt ."
6,"Amerikan argosu ile haşır neşir olan okuyucuya "" Dickhead "" terimi gayet tanıdık gelecektir ve açıkçası şimdiden hınzırca kıkırdamaya başladığınızı tahmin edebiliyorum . Fakat düz bilim kurgu ( Hard Sci - fi ) denen türün hayranları için ayrık yazılan Dick Head yakıştırmasının başka bir anlamı var.Dick Head , bilim kurgu dünyasının en egzantrik , en yaratıcı ve en saygı gören yazarlarından biri olan Philip K . Dick'in fanatik hayranlarına verilen isim . Kendimi her ne kadar Dick'in otuzu geçen kitaplarının hepsini yalayıp yutmuş bir Dick Head olarak saymasam da , en azından bir Dick Bilir olduğum kesin ( Adamın adından espri malzemesi çıkartmayı bir kenara bırakın ) . 1982 yılında hayata veda ettiği için ilk sinema uyarlaması Blade Runner'ı görememiş olan Dick'in ölümünden sonra pek çok kitabı ve kısa hikayesi beyazperdeye uyarlandı . Bu uyarlamalar A Scanner Darkly gibi hatırı sayılır , Dick'in ruhuna sadık filmlerden , Paycheck gibi zaman kaybı bilim - kurgu / aksiyon saçmalıklarına kadar uzanan geniş bir kalite yelpazesine sahip . Kader Ajanları ise bu yelpazenin ortalarında duran , Blade Runner kadar klasik olmasa bile ilginç konu sunumunu Next gibi gereksiz kovalamaca sahneleriyle doldurmaktan kaçınan , bazı mantık hatalarına rağmen işin sonunda gayet yetişkin bir bilim - kurgu sunuyor.Dick'in 20 sayfalık bir kısa hikayesinden uyarlanan film , hikayede olduğu gibi bir grup "" gizli bürokrat meleğin "" insanların yakın kaderlerini belirledikleri bir dünya sunuyor . Dick'in eserlerinde gayet normal ve gösterişsiz yaratılan ana karakterleri , Hollywood'un doğası gereği birden Harrison Ford ve Tom Cruise'a dönüşüyor . Bu sefer de durum farklı değil . Orjinal kısa hikayede meleklerden birinin hatası sebebiyle kader çizgisi kayan , bu yüzden kader ajanlarının gizli dünyasının farkına varan orta direk mütevazi vatandaşı , film versiyonunda Matt Damon'un azimli politikacısına dönüşüyor . Ve bu sefer kısa hikayede bulunmayan bir aşk hikayesi , filmin kalbini yaratıyor.Damon'un canlandırdığı David Norris , kaderinde yazılmamış olmasına rağmen üst üste karşılaştığı güzel dansçı Elise'in ( Emily Blunt ) peşinden giderek meleklerin kontrol attında tuttuğu kaderini kendi eline alıyor ve ister istemez kendini meleklerin gizli dünyasında buluyor . Meleklerin yaşamı durdurarak değişiklikler yaptıkları sekanslar bana en çok bilim - kurgu şaheseri Dark City'deki benzer "" Yabancılar "" sahnelerini hatırlattı . David'in kaderine isyan etmesi yüzünden açıkta kalan melekler , David'in Elise ile beraber olacağının kaderinde yazılmadığını ve bu yüzden Elise'den uzak durmasını emrederler . Fakat David , aradan yıllar geçse de Elise'den vazgeçmemeye kararlıdır.İşte bu noktada bazı sinir bozucu mantık hataları ortaya çıkıyor . Bu hatalar arasında en göze batanı David'in bir türlü Elise'in telefonunu ve en azından son ismini sormaması . İlk seferinde kağıda yazdığı telefon numarası ( Eğer bir kadına gerçekten ilk bakışta bu kadar aşık olmuşsanız , o kadın size telefonunu yazdığı anda Blackberry'nize kaydetmez misiniz ? ) melekler tarafından yok ediliyor , onu anladık , fakat David'in yıllar sonra şans eseri Elise'i tekrar bulup bir kez daha telefon veya son isim sormaması ? İşte sırf senaryonun ilk yarısında belli bir engel ve tansiyon yaratılması için icra edilmiş bu mantıksızlık , gayet sinir bozucu bir ilk 45 dakika yaratıyor.Fakat bu noktadan sonra Kader Ajanları , filmin "" kaderi "" bu iki karaktere sempati duyup durmayacağımıza bağlı olduğundan , Damon ve Blunt'un tutkulu ve doğal oyunculuklarından güç alıyor ve gayet şefkatli ve aklı başında bir bilim - kurguya dönüşüyor . Hatta çaktırmadan kader , şans ve hür irade arasındaki ince çizgi hakkında düşünmemize bile yol açıyor.Kader Ajanları'nın Azınlık Raporu gibi örneklere kıyasla en çok hoşuma giden tarafı , hikayenin konseptini birbiri ardına gerekli gereksiz kovalamaca ve çatışma sahneleri ile doldurmaması . Filmin ana karakterlerin esrarengiz figürlerden kaçtığı aksiyon - vari posterlerine ve yazar - yönetmeni George Nolfi'nin geçmişte bir Bourne filminin senaryosunu yazmış olmasına kanmayın . Kader ajanlarının aşk hikayesi , her zaman ön planda ve bu bakımdan yaptığı doğru oyuncu seçimleri yararına oluyor . Damon ve Blunt'un , ekranda gayet güçlü bir kimyaya sahip olduğu kesin.Kader Ajanları , bütün mantık hatalarına rağmen hem bilim - kurgu , hemde romantizm hayranlarını gayet tatmin edecek , hoş bir yapım . Çok daha kötüsü de olabilirdi . Dick'in en önemli eseri varsayılan karanlık şaheseri Ubik'in oynak acayiplikler kralı Michel Gondry tarafından uyarlanacağını hatırlatayım . Ne diyeyim , başımız sağolsun ."
5,"Hollywood eskiye olan tutku ve özlemine Hugo ve The Artist'ten sonra bir yenisini daha ekledi . Star , efsanevi yıldız gibi tanımlamaları en üst anlamıyla sırtlanan Marilyn Monroe'nun hayatının gizemlerine sızmak bile başlı başına bir olay gibi duruyor . Aslında bize güzel yıldızın bir haftası bahşediliyor ama bu bir haftada Monroe'nun evliliğe bakışını , oyuncu olmasının onu geren ve samimiyetten uzak tutan yanlarını ve bir de tabii çapkın olduğunu şıp diye anlıyoruz . O ölümünün üzerinden uzun yıllar geçmesine rağmen hala çok merak edilen bir sinema ikonu . Onun yaşamının gerçek noktalarına nüfuz eden bir filmi ancak ve ancak onu biraz daha tanımak , hatta yakından görebilmek ( ! ) umuduyla izleriz . Nitekim öyle oldu , ona havası ve duruşuyla tıpatıp benzeyen Michelle Williams'ın suratının , saçlarının ve ifadelerinin ayrıntısında kaybolup gitmek ilginç bir deneyim oldu . Bu arada Williams'tan görsel olarak kesinlikle bir Monroe çıkmış ortaya . Kadınların onu daha farklı bir gözle izleyeceğine , süzeceğine eminim . Zaman zaman girdiği bunalımları , onu yatağa bağlayan hezeyanları anlamakta zorlansam da , kişiliğini zedeleyen birçok ayrıntıya takılmamak da mümkün değil . Prens ve Şov Kızı ( The Prince and the Showgirl ) filminin çekimleri sırasında , başka bir ülkede , üstelik Laurence Olivier gibi büyük bir oyuncunun karşısında , gözler ona dikilmişken ve çiçeği burnunda kocası Arthur Miller onunla yaşamanın zorluklarını bir edebiyatçı olarak inceden not düşmüşken Monroe'nun hezeyanlarına sahip çıkmamak biraz zalimce olur ! Colin Clark bu filmin neredeyse en şanslı elemanı ! Zaten film de onun gözünden , tuttuğu günlüklerden sinemaya uyarlanmış . Sinema sektöründe olmak için her yolu deneyen , azmi sayesinde The Prince and the Showgirl filminde reji asistanı olan Clark , bir anda Monroe'nun gözdesi olunca afallıyor . Her şey yalan gerçek sensin misali Clark'a saran Monroe , onun aklını başından alır , genç adamın ayakları yerden kesilir . Ama herkes bunun Monroe için geçici bir heves olduğunun farkındadır , hatta Clark'ın Monroe'dan önce gözdesi olan kostümcü kız bile ! Kostümcü kızımızı da Harry Potter'ın Emma Watson'ı canlandırıyor ki , bu rolün onun kariyeri açısından iyi mi yoksa kötü mü olduğuna karar veremedim ! Film genel hatlarıyla şöhret basamaklarının insanın hayata karşı ikilemini arttırdığı yönünde bir anlatım sunuyor ve ünlü insanların doğal olana bir vantuz gibi yapıştıklarını da . Onun içine biraz naz , biraz bunalım , biraz seksapellik , biraz da ulaşılamazlık dozu katarak erkeğin kalbine yollamak ünlü bir kadının en iyi dozu ve kozu bence ! Dedik ya Williams şıp demiş Monroe olmuş diye . . . Ama filmin bir yandan da tatmin etmeyen bir yanı var . Bu ne bir haftalık kesite dayanıyor ne de senaryonun zaman zaman kendisini tekrarlamasına . Herhalde herkesin toz kondurmadığı , Judi Dench'in canlandırdığı deneyimli karakterin bile herşeyine katlandığı , rol arkadaşı Olivier'in gönlü olduğunda mükemmel bulduğu Monroe'yu rol keserken şımarık , oradan oraya zıplayan bir sarışın olarak görmemizden kaynaklanıyor sanırım . Bu da onca bunalım , onca bekleyiş ve sevgi biraz abartı mı acaba gibisinden bir durum yaratmıyor değil kafalarda . Belki de rolü birçok kez reddeden ama sonrasında kaçış olmadığını fark eden Williams'ın ‘ görüntüyü kurtardığını ' ama onun seksapalitesini kuşanamadığını söyleyebiliriz , zira bazı yerlerde mızmız çocuktan farksız bir Monroe görüntüsü içimizi delip geçti ! İlk sinema filmini çeken Simon Curtis bizi 1956 ' ların Hollywood'una sokuyor , atmosfer olarak filmden tatmin almamızı sağlıyor . Zaten gözümüz Williams'ın Monroe'sundan başka bir şey görmüyor , yani film başka şeylere gözümüzün kaymasına pek izin vermiyor . Ama yine de bir Monroe filminden daha fazla şey bekliyor insan . Belli bir tatminsizlik insanın içine yayılıyor ! ( banubozdemir @ gmail.com )"
4,"Kadın oyuncuların hep yakındığı şeydir ; "" artık 50 ' lerde olduğu gibi bizlere özel iyi roller yazılmıyor . "" Elbette ABD sineması özelinde konuşuyor , yıldız oyunculardan dem vuruyoruz . Ne de olsa kaprisin hası , paranın bolu ve yükselen değerlerin doruk noktası onların avuçlarında . İki dudaklarının arasında . . . Son yıllarda yıldızı parlamış bir diğer güzel ise , Charlize Theron elbette . Özellikle Şeytanın Avukatı ( Şeytanın Avukatı ) ve Tanrının Eseri Şeytanın Parçası ( Cider House Rules ) ile tüm dikkatleri üzerine , oradan da güzelliğine çeken yıldız ; Cani ( Monster ) ile vitrinine eklediği Oscar heykeli sonrasında artık prestijli filmlerin başrollerinde sekmeye hazır . Bulutların Üzerinde ise , tamamen Charlize Theron ve şürekası üzerine yazılmış , yönetilmiş bir büyük prodüksiyon . Haliyle , Charlize Theron da , artık kendisine özel senaryolar ile çalışan geçmişin yıldızlarıyla aynı statüye erdi sayılır.Theron'un yanına İspanyol Sineması'ndan Holywood'a sinsi bir geçiş yapan Penelope Cruz'u da ekleyen yapımcılar , bu ikilinin arasına bir de yakışıklı koyup , hikayeye nifak tohumları serpmeyi de eksik etmemişler . Bu kişi ise Stuart Townsend . . . Townsend , aynı zamanda Charlize Theron'un gerçek yaşamda da hayatını paylaştığı erkek arkadaşı oluyor . Elbette bu durum , filmi daha ilginç hale getiriyorsa da , aslında tam olarak tesadüf mü , çiftin bir isteği mi , yoksa yapımcıların ilgi çekme taktiği mi bilinmez . . . Filmin Avustralyalı yönetmeni John Duigan ise , Flirting ve Paranoid gibi iki farklı filmden aşina olduğumuz ilginç bir isim . Ayrıca Duigan , projenin senaryosuna da imza atmış . Gelgelelim , belki de tek elden çıkan bu senaryo nedeniyle ; filmin bütünlüğü elden kaçıran , dizi misali bir melodram olması da elde olmayan sebeplerle gerçekleşivermiş . Bulutların Üzerinde , uzunca bir zaman dilimini 132 dakika gibi yine uzun olan bir süreye sığdırma çabasına girdiyse de , gediklerle ve klişelerle örülü senaryosunun kurbanı olup çıkmış . Zengin bir ailenin kural tanımaz kızı Gilda , ona daha okul yıllarından abayı yakan orta halli bir öğretmen olan Guy ve Gilda'nın sanatsal çalışmalarında çıplak modellik yapan Mia'nın ; eğlencelerle , aşk oyunları ve dostlukla başlayan öyküsünü , İkinci Dünya Savaşı'na kadar sürükleyen bir film karşımızdaki . Gilda ve Guy arasındaki aşkın , Mia ve Gilda arasındaki adı konulmamış ilişkinin ve üçlünün birbirlerine duyduğu cinsel çekimin peşinden , memleket savunması , idealist ve duyarlı dünya vatandaşlığı gibi "" nereden nereye "" gözüyle bakılabilecek hususlara varan bir öykü anlatıyor bize John Duigan . İngiltere , İspanya ve Fransa'ya yayılan , son derece kapsamlı bir hikaye olmakla birlikte , zaman atlamaları ve karakterlerin gerçekten de mantık sınırları dahilinde değerlendirilemeyecek davranışlarıyla film son derece zayıf bir dönem portresi çiziyor . Adeta ikiye bölünmüş bir film olan Bulutların Üzerinde , anlattığı aşk öyküsünü yarıda kesip aniden savaşa yöneliyor . Elbette filmin bu keskin dönüşü , karakterlerde de yaşanıyor . Söz gelimi , kim ve ne olduğunu bilmediğimiz bir eski arkadaşı için Guy , Gilda ile yaşadığı safahat hayatını bırakıp savaşa katılıyor . Üstelik Gilda'nın savaşa karşı olduğunu bile bile . . . Guy'ı ve peşinden giden Mia'yı , savaşın içerisinde gördüğümüz sekanslarda ise orada ne aradığını gerçekten anlamamız zor . Zira savaş , İspanya İç Savaşı henüz . Yani ortada bir Dünya Savaşı görünmüyorken vuku buluyor . Bu halden sonra da film , bir casus filmi haline gelip , nedeni belirsiz bir biçimde hikayedeki bazı karakterlerden kurtuluyor ve adeta bir dizi gibi yeni yeni karakterleri karşımıza çıkarıyor . "" Kim kimdi , ne oldu , kim öldü , bu kim "" demeye kalmadan da , yine Gilda üzerinden "" geçmiş kalbimde yaradır "" teması ile sona eriyor . . . Filmin asıl sorunu , elbette senaryosu . Film henüz çekilmeden masa başında vuku bulmuş olan hatalar zinciri , perdede bile en saf halleriyle kendilerini belli ediyorlar . Son derece özensiz bir senaryoyla yola çıkıldığı besbelliyken , bu denli büyük bir projeye el atmanın ne denli bir risk olduğunu ne yazık ki Duigan ve ekibi fark edememişler . Filmin parlak bir fikirle yola çıktığı aşikar . Hatta üçlü aşk ilişkisi üzerinden cesur bir tavrı olduğu da . . . Ama perdeye yansıyan bu değil ne yazık ki , haliyle Bulutların Üzerinde haftanın en zayıf seyirliklerinden biri olarak Charlize Theron ile 132 dakika geçirmek isteyenlerin keyfine hitap ediyor . Buna rağmen , oyuncuların , başta Stuart Townsend ve Theron olmak üzere son derece iyi performanslar sergileyerek filmi diri tuttuğu bir gerçek . Ama sonrası ? . . Sonrası hep bulutların üzerinde kalıp , perdeye yansımasaydı , sanıyorum daha iyi olacaktı . . ."
3,"Bu film , Florida'dan Las Vegas'a gelmiş dansçıBeth Raymer'ın macera dolu günlerini anlatıyor . Bu komedi filminde Beth'le beraber Las Vegas'ın renkli ve şatafatlı kumar dünyasına da doğrudan bir dalış var . Beth , "" casino "" larda garson olmak için geldiği şehirde planlarının ötesine gidiyor . Çoğu zaman hayat planları bir tarafa bırakıyor ve kendi planlarını insanın önüne koyuyor.Burada yolu bahisçi Dink'le ( Bruce Willis ) kesişen Beth ( Rebecca Hall ) , bilmediği bu dünyaların içinde aşkı da buluyor sakin Jeremy'yle ( Joshua Jackson ) bu heyecanlı maceranın içinde . Esprili ve eğlenceli Dink , bir spor bahisçisi . Belleği güçlü Beth , Dink'in şans meleği olurken , Dink'in bu ilişkiyi yanlış yorumlayan , eski "" showgirl "" karısı Tulip'in ( Catherine Zeta - Jones ) kıskançlığı araya girince işler karışıyor . Beth , Jeremy'yle New York'a gidiyor ve orada da yasadışı bahisçi Rosie'nin ( Vince Vaughn ) yanında işe giriyor . Elbette başı da derde giriyor . 1941 doğumlu İngiliz yönetmenStephen Frears , televizyondan sinemaya geçen yönetmenlerden . Frears'ı kendi adımıza tam anlamıyla 1985 yapımı Benim Güzel Çamaşırhanem ( My Beautiful Laundrette ) filmiyle tanıdık . Yönetmen , 1988 yılında çektiği "" Tehlikeli İlişkiler ( Dangerous Liaisons ) "" filminden bu yana Hollywood ile iyi ilişkililer içinde . Frears'ın aşk üzerine etkileyici 2000 yapımı Sensiz Olmaz ( High Fidelity ) filmini ise ayrıca anılmaya değer . Ama , 2012 tarihliBahse Var Mısın ? ( Lay the Favorite ) eğlencesine ve esprilerine rağmen ustanın önceki filmlerinin uzağında kalmış . İnsan filmi seyrederken taze bir şeyler bulmayı umut ediyor . Öte yandan , bu filmden tat alacak sinemaseverler de olacaktır , çünkü Dink'in perdeden yaydığı adrenalin müthiş . Sanki bahsleri siz oynamışsınız gibi . Filmdeki komedi anlarında da ince İngiliz esprileri olmasa da , kaba Amerikan güldürüsü seyircileri eğlendiriyor . İngiliz sinemasını seven bizler , yine de o soğuk esprilerin kıyıdan köşeden çıkmasını bekliyor . Film , Beth Raymer'ın "" Lay the Favorite : A Story About Gamblers "" adlı anı kitabından uyarlanan bir yapım . Dolayısıyla filmde 1976 Ohio doğumlu gazeteci - yazar Raymer'ın hayatından otobiyografik pek çok öğe mevcut . Hatta kendisi kumar üzerine araştırmalarda da uzmanlaşmış bir insan . Beth'i canlandıran Rebecca Hall , Woody Allen'ın 2008 yapımı Barselona , Barselona ( Vicky Cristina Barcelona filminde Vicky'yi oynamıştı . Hall'ün , Frears'ın bu filmindeki çabası insanın gözünü yaşartıyor neredeyse . Komedi tarafını da ortaya çıkarma fırsatı bulmuş Hall . . . 1955 ' te Almanya'da doğmuş olan Amerikalı oyuncu Bruce Willis ise bu filmin ası . Willis , 1980 ' lerde TRT 1 ' de gösterilen dedektiflik dizisi Mavi Ay ( Moonlighting ) ile tanıdık . Bu oyuncuyu , 1994 ' te Tarantino'nun Ucuz Roman ( Pulp Fiction ) filmiyle daha da sevdik.Birçok filmde oyunculuğu hep unutulmaz oldu Willis'in . Filmde bir de Jeremy'yi oynayanJoshua Jackson var . 1978 doğumlu Kanadalı oyuncu , 2000 ' lerin ilk yarısında bizde de televizyonda gösterilmiş gençlik dizisi Dawson's Creek ile ışık saçtı . Jackson , Hollywood filmlerinde öncesinde de boy gösterdi . Yaratıcı yönetmenlerden Bryan Singer'ın mutlaka görülmesi gereken 1998 yapımı Apt Pupil politik - gerilim filminde başroldeydi . Catherine Zeta - Jones da unutulmamalı . Bir de Vince Vaughn var . Vaughn , Gus Van Sant'ın 1998 yapımıSapık ( Psycho ) filmiyle dikkatimizi çekmişti . Sonuç olarak , elinde barındırdığı yıldız oyuncularına rağmen komedi türünde orta karar bir seyirlik Bahse Var Mısın ."
5,"Son dönem Fransız sinemasının en tanınmış yönetmenlerinden François Ozon'un yeni filmi "" Ricky , "" belki de daha önce izlediğimiz hiçbir François Ozon filmine benzemiyor . Çünkü "" Ricky "" de yönetmenin geçmiş filmlerindeki yoğun sembolik dili ve sanatsal dokunuşu bulmak pek de mümkün değil . "" Ricky , "" François Ozon'un önceki filmleriyle kıyaslandığında hikayesinde derin anlamlar , üslubunda ise ideolojik göndermeler barındıran zorlayıcı bir filmden çok hızla izlenip , kolay anlaşılan popüler yapımları andırıyor . Bu özelliğiyle Fransız sanat sinemasından çok , Fransız popüler sinemasına yakın durduğunu söyleyebileceğimiz film , François Ozon'un daha geniş bir kitleye hitap edebilme isteğinin kanıtı sanki.Ozon'un yeni filminde her şey fabrika işçisi bekar bir anne olan Katie'nin yeniden aşkı bulması ve ikinci çocuğunu dünyaya getirmesiyle başlıyor . Bahsettiğimiz yeni aşkın meyvesi olarak dünyaya gelen Ricky , kısa sürede annesinin tüm ilgisini üzerinde topluyor ve Katie , giderek sevgilisi Paco'yu ve kızı Lisa'yı ihmal eder hale geliyor . Ancak bu üçlünün hayatı esasen Ricky'nin doğa üstü bir varlığa dönüşmesiyle bambaşka bir yön kazanıyor . Konusundan da anlaşılabileceği gibi "" Ricky , "" anne ve bebeği arasındaki kutsal ve bütünleşik bağdan yola çıkılarak tasarlanmış bir film . Bir annenin dokuz ay boyunca bedeninin bir parçası olarak taşıdığı bebeğinin yuvadan ' uçuşunu ' izlemesi üzerine kurulan hikaye , filmde ilgi çekici ve fantastik bir biçimde işleniyor . Fakat bu sürecin François Ozon sinemasından beklediğimiz derecede özgün bir gidişatın içine yerleştirildiğini söylememiz zor . François Ozon'un yeni çalışmasının gidişatı ne kadar aykırı ve şaşırtıcı olursa olsun , "" Ricky , "" çıkış noktası olan ' parlak fikri ' yeterince iyi besleyemeyen ve bir noktadan sonra elindeki malzemeyi bütünüyle tüketen bir film . Bütün bunlara rağmen "" Ricky "" i izlenmeye değer kılan en önemli unsur , gidişat süresince derinliğini koruyabilen tek karakter olan Lisa'dan başkası değil . Küçük oyuncu Mélusine Mayance tarafından canlandırılan Lisa , başına buyruk , olgun ve güçlü tavırlarıyla başlı başına hayran olunacak ve ilham alınacak bir figür . Lisa'nın sessiz sakin duruşu , başına gelenleri sorgusuz sualsiz kabullenişi ve sorumluluk duygusu neredeyse mükemmel bir biçimde görselleştiriliyor . Mélusine Mayance'in bir çocuk oyuncudan çok yetişkin bir aktriste bulunabilecek azmi , disiplini ve canlandırdığı karakterle bütünleşen beden dili hiç kuşkusuz filmin en çok takdir edilen yönü . François Ozon'un oyuncu yönetimi konusundaki başarısını da gözler önüne seren bu performans , oyuncu ve yönetmen arasındaki ruhani bağın da en büyük kanıtı . Anlayacağınız "" Ricky , "" François Ozon'un yeni başyapıtı değil . Hatta yönetmenin önceki çalışmalarına kıyasla çok daha hafif ve kolay anlaşılır bir dile sahip . Fakat gerek konu edindiği fantastik hikayenin anne - çocuk ilişkisine olan sembolik dokunuşu gerekse genç oyunucusu Mélusine Mayance'in kaçırılmaması gereken performansı filmi izlenmeye değer kılıyor ."
1,"Michael Haneke'nin 1997 tarihli Ölümcül Oyunlar ( Funny Games ) filmini izleyen her hangi biri , bir daha benzerine rastlayamayacağını düşündüğü bir tecrübe yaşar . Filmlerini seyircisine yönelik birer psiko - seans gibi kurgulayan sinema devi Haneke , yıllar sonra aynı öyküyü ABD'ye taşıyıp aynı filmi yeniden çektiğinde de durum farklı olmadı . Orijinalini aratsa da , "" güven dolu yuva "" larında şiddete uğrayan , taciz edilen "" aynı aile "" ydi . Haneke'nin harekete geçirdiği bilinçaltındaki kaşınmış travmalar da . Film çekmek isteyenlere ustaların ilk sorduğu şu : "" Bir derdin var mı , varsa ne ? "" . Yani derler ki "" neyi anlatmak istiyorsun önce ona karar ver , sonra onu anlatmanın kendince doğru yollarını keşfet "" . Karşımızdaki filmi nasıl anlatsak ki ? Yüksek teknolojiye sahip evlerinde saldırıya uğrayan Amerikalı bir aile var . Soyguncu çetesi eve bir şekilde girmeyi başarıyor ve aileye sadist duygularla işkence etmeye başlıyor . Buraya kadar , tamam . Haneke klasiğine farklı bakış atan , hikayeyi yeniden yorumlayan , hatta haddini aşıp psikolojik alt metinler yaratan bir filmle karşılaşacağınızı düşünebilirsiniz . Hatta başrolde ikisi de Oscar sahibi oyuncuların bulunması sizi daha da umutlandırabilir . Acele etmeyin . Zenginlik ve huzur ( ? ) içinde yaşayan Miller ailesine misafir oluyoruz . Kyle Miller büyük paralarla oynayan bir elmas tüccarı . Eşi Sarah , insanlardan kopuk halde böyle uzakta bir malikanede neden oturduklarına bir türlü anlam veremeyen "" umutsuz ev kadını "" . Her ergenden bir şey bulabileceğiniz kızları Avery ile birlikte çekirdek aile . Sorunlar evrensel gibi . Kyle işkolikliği yüzünden karısını ihmal eder , kızları gençlik heyecanıyla çılgın partilerde çok eğleneceğini zanneder . Derken kapı çalar , gerilim başlar . Joel Schumacher çektiği gerçekten çok kötü iki Batman filmini saymazsak geçmişte A Time To Kill ( 1996 ) , "" Telefon Kulübesi ( Phone Booth ) ( 2002 ) , Operadaki Hayalet ( Andrew Lloyd Webber's The phantom of the opera ) ( 2004 ) gibi vasat - üstü işlere imza atmış bir isim . Yakın Tehdit ( Trespass ) ' e geldiğimizdeyse ilk söylenecek olan şu : Schumacher her şeyi yanlış anlamış ! "" Funny Games "" benzeri bir film çekmek için karakterler gibi seyircinin de işkence çekmesi gerektiğini düşünen bir zihniyetin ürünü bu film . Nicolas Cage ve Nicole Kidman da , sağolsunlar , seyircinin çektiği acıyı her sahnede artırmaya yemin etmiş gibi . Tamam , kariyeriniz hızla düşüşe geçmiş olabilir . Soyadı Cage olanın bundan önceki son iyi filmi 2005 ' te ( Savaş Tanrısı ( Lord of War ) kalmış olabilir . Soyadı Kidman olanın yüzündeki sayısız ameliyatın izi daha yeni sönmüş olabilir . Ama bu kadarı da olmaz ki . Miller ailesinin başına gelenleri izlerken , ortalıkta edilen onca büyük lafa ve çekilen silaha rağmen bir gerilimden söz etmek mümkün değil . Konu elmas ama ne bir elmas ışıltısı ne de bir zeka pırıltısı var . Sonu tahmin edilebilir o kadar çok sekans ve o kadar çok klişe espri peşpeşe sıralanıyor ki , bu filmi , "" Funny Games'i çekmeye çalışırlarken başlarına gelenler "" konulu bir gençlik komedisi gibi de izleyebilirsiniz . Lafı hiç bu kadar uzatmayıp bu filme gitmeme nedenini daha kısa yollardan edinmek de mümkün elbette . Yapım 2011 tarihli ve IMDB notu 5.2 . . Bu da yetmezse ilk kez bir filmde biraraya gelen Cage - Kidman ikilisinin afişteki pozuna bakabilirsiniz . twitter : orkansanci"
7,"Coen kardeşlere aşina olan sinemaseverler , 80 ' li yılların başından beri Amerikan sinemasının en orijinal isimlerinden ikisinin genelde iki tür film ile çalıştığının farkına varacaktır . Kardeşlerin Fargo , Blood Simple ve geçen senenin İhtiyarlara Yer Yok gibi en unutulmaz şaheserlerine yol açan ilk film türü vahşi , karanlık ve alttan ilerleyen hınzır bir espri anlayışına sahip suç dramaları . İkinci tür ise ilk bakışta birbiriyle alakasız gibi görünen egzantrik ötesi bir sürü karakterin olağanüstü tesadüfler sonucu bir araya geldiği kinetik ve abartılı komediler.Kardeşlerin hayranı olduğu 30 ' lu yılların slapstick komedilerine göndermede bulunan bu komediler , her ne kadar seyirciye Büyük Lebowski ( Gelmiş geçmiş en başarılı 10 komediden biri ) ve Raising Arizona gibi klasikler sunmuş olsa da , bu noktadan sonra Hudsucker Proxy , Intolerable Cruelty , Ladykillers gibi hayal kırıklığı yaratan bir düşüşle sonuçlanıyor kardeşlerin CV'sinde . Haliyle kardeşleri suç draması ile slapstick komedilerinin başarı puanları arasındaki büyük fark için suçlamak haksızlık . Coen'lerin ustalıkla bir sanat formu haline getirdikleri suç dramalarının aksine komedileri abartı oyunculukları ve mantık sınırlarını zorladıkça zorlayan senaryoları ile daha deneysel , daha narin ve kırılgan bir yapıya sahip . Geçen senenin Oscar şampiyonu İhtiyarlara Yer Yok gibi derin ve ağır bir şiddet epiğinin altından kalktıktan sonra daha hafif ve daha kolay bir komediyle sanki tatile çıkıyor kardeşler Aramızda Casus Var ile.Aramızda Casus Var , CIA'deki işinden atıldıktan sonra anılarını bir kitaba dönüştürmek isteyen Osbourne Cox'un ( John Malkovich ) yazılarını kaydettiği CD'yi spor salonunda kaybettikten sonra CD'yi gizli bir CIA dosyası zanneden bir grup karakterin etrafında dönüyor . CIA veya toplumun geri kalanı için CD , kafası karışık yaşlı bir adamın kimsenin ilgisini çekmeyecek saçmalıkları ile doludur . Fakat CD , spor salonunun kafası boş iki çalışanı Linda ( Frances McDormand ) ve Chad ( Brad Pitt ) için milyonlarca dolar değerinde bir uluslararası şantaj cihazıdır . Film , Coen kardeşlerin insan ırkının aptallığını korkusuzca açığa vuran klasik karakterleri ve aynı mantıksız diyaloğa durmadan geri dönerek o diyaloğu komedi altınına dönüştüren harikülade yazarlığı ile dolu ( Mesela Osbourne Cox'un "" Memoir "" kelimesini her seferinde inatla bozuk bir Fransız aksanıyla telaffuz etmesi ) . Fakat ne yazık ki Aramızda Casus Var'ın senaryosu rastgele bir kaç espri ve abartı karakterizasyonun üstüne çıkıp bir şekilde bütün bir sinema filmi olarak somutlanamıyor . Filmin en büyük problemi Coen kardeşlerle beraber yıldız üzeri yıldız dolu kadrosunun sanki sinemalarda gösterime girmeye layık bir film yerine bir sonraki ciddiye alınacak film projesi ortaya çıkana kadar egzersiz olsun diye giriştikleri bir deney havası vermesi.Kardeşler sanki İhtiyarlara Yer Yok'tan bir sonraki ciddi projeleri arasındaki boş zamanlarını doldurmak için beyin egzersizi tarzı bir yaklaşımla yazmışlar senaryoyu . Aramızda Casus Var'ın hikayesi film okulunda senaryo dersleri sırasında giriştiğimiz , rastgele bir dekor parçası etrafında dönen hikayeler yazdığımız egzersizleri hatırlattı . Kardeşler sanki bir gün bir CD'ye bakmışlar ve bu CD'nin odak noktası olduğu bir egzersiz senaryosu yazmaya karar vermişler . Filmin Brad Pitt'ten George Clooney'e , John Malkovich'ten Tilda Swinton'a uzanan birbiri ardına yetenekli kadrosu da sanki rollerini şapkadan çektikten sonra eğlenmeye karar vermişler . Brad Pitt boş kafalı Chad karakteri ile karizmatik mega film yıldızı imajını yerle bir etmekten haz alan eğlenceli bir performans ortaya koyuyor . Frances McDormand'ın yanlış yerlerde aşk arayan , kendine güvensizlikten yakınan hazin Linda karakteri seyircinin sempatisini kazansa da bir türlü inanılır bir karakter oluşturmuyor.Aramızda Casus Var , kardeşlerin hırslı ve risk almayı seven komedileri arasında başarısız coğunluğa katılıyor . Fakat bu tabii ki Coen'lerin komediden istifa etmeleri gerektiği anlamına gelmiyor . Big Lebowski 2 için dua etmeye devam ediyorum ."
4,"Hollywood sineması en çok seri filmlerden ekmek yer oldu . Biraz başarılı olmuş bir aksiyon filminin devamının gelmesi kaçınılmaz . 2001 tarihli , haysiyetli aksiyon filmi Hızlı ve Öfkeli de bundan nasibini aldı tabii ama ilk filmin yıldızı Vin Diesel daha büyük projeleri ( ve ücretleri ) tercih edince , farklı çözümler üretildi . Paul Walker kendi çapında Hollywood'da var olmayı sürdürebilen , iyi kötü gişesi olan bir isim ve John Singleton imzalı filmi pekala başarıyla taşıdı . Fakat belli ki serinin daha sert bir imaja ihtiyacı vardı . Bu kez kameranın arkasında daha çömez bir yönetmen ( Justin Lin ) ; kameranın önünde ise yıldız mertebesine yakın durduğunu bile söyleyemeyeceğimiz , dikkatli seyircilerin Jarhead'deki yardımcı rolünden hatırlayacakları Lucas Black var . Yönetmenin kökeniyle de ilişkili olarak öykü Japonya'ya taşınmış . Ama bunu gerekçelendirmek için , karakterin babasının üzerine bir asker üniforması geçirmenin dışında , fazla bir çaba harcandığı söylenemez . Zaten sağlam ve taze bir öykü bu filmin niyetleri arasında yer almıyor . Burada satılan şey arabalar , hız ve aksiyon.Bu yanlış bir şey mi ? Hor mu görülmeli ? Hollywood denen sistemi bu filmler ayakta tutuyor . Seyircide de karşılığı var ki bu seri hala kendini döndürecek kadar gişe yapabiliyor . Arabaları seviyorsanız bu filmi izleyebilirsiniz . Veya araba yarışlarını . Ya da genel olarak popcorn aksiyon filmlerini . Ve ben sıkılmanız için sebep göremiyorum . Karşınızdaki işi çok ciddiye almaya kalkmadığınız sürece . Zira , sorumluluk duygusu gelişmemiş , sanki gerçek dünyaya adım atmaktan kaçınmak için kendini bol oyunlu bir arabalar dünyasına kapatmış bir grup yeniyetmenin maceraları anlatılıyor bu filmde . Ulaşılmak istenen hedef genelde bir kız ; o halde yarıştırılan da bir bakıma erkeklik . Gençlerin eylemleri eğlence boyutunu aşıp birilerine zarar vermeye başladığında da , üretebildikleri tek çözüm yine araba yarışı yapmak.Dolayısıyla , film kendini hareketin peşine katıyor . Bu kez fona da Amerikan kültürünün egemenliği altında ağır bir yozlaşma geçirmiş Japon gençliği yerleşiyor . Ama fazla ahkam kesmeden . Nihayetinde insanlar güzel , arabalar güzel . Gerisi bahane.Doğrusu , filmi pekala keyifle izledim . Formülü takip eden , klişe bir öyküsü var tabii . Ama klişelerin başarısız bir uygulaması olduğunu söylemek haksızlık olur . Kişisel olarak en çok ilgimi çekense , teknik başarısı oldu . Daha önce de benzer türde , teknik olarak ortalamadan biraz daha karmaşık piyasa filmlerinin görüntü yönetmenliğini üstlenmiş olan Stephen F . Windon , kadrajlarından aydınlatmasına kadar son derece detaylı ve titiz bir iş çıkarmış . Birçoğu kendini başarıyla gizleyen görsel efektlerin de desteğiyle , bu tarz bir film için şaşırtıcı derecede karmaşık bir çalışma ortaya koyulmuş . Yönetmenin de özellikle kamera ve görsel efekt ekiplerini bu noktaya çektiği anlaşılıyor . Böyle bir filmin olmazsa olmazlarından biri de elbette müzikleridir . Ele aldığı dünyayı ve karakterleri gayet iyi yansıtan , doğru ve işlevsel müzik seçimleri söz konusu . Sadece özgün müziklerin biraz abartılı olduğu söylenebilir . Ama bu bile böyle bir film için yanlış bir tercih sayılmaz.Aslında sinema eleştirmenlerinin gözü kapalı reddedecekleri bir film olan Hızlı ve Öfkeli : Tokyo Yarışı'nı kendi vaatlerini karşılayan ve bir buçuk saat boyunca pekala iyi vakit geçirten bir yapım olarak nitelemekten kaçınmayacağım . Hem de arabalarla hiç aram olmamasına rağmen . Filmin finali , bir devam filmi için ipucu niteliği mi taşıyor , bilemiyorum . Ama yapılırsa , ben yine gidip izleyebilirim ."
5,"Bu eleştiriyi en kısa sürede bitirmenin kolay bir yolu var . Tek yapmam gereken Korkak Robert Ford'un Jesse James Suikasti'nin ismini üç - dört kere daha tekrar etmem . Fakat yine de bu kadar bariz bir hile yapmak istemem , o yüzden yazının geri kalanı boyunca bu filmi kısaca Jesse James ismiyle anacağım . Jesse James'in ismi , en kolay dalga geçilebilecek film isimlerinden , çünkü hem çok uzun , hem de filmin sonunu seyirciye bariz bir biçimde açıklıyor . Buna rağmen filmi izledikten sonra daha mükemmel bir isim düşünemiyorum . Hem "" vahşi batı "" damgasını taktığımız 19 . yüzyıl sonu Amerika'sının sadece siyah ve beyaz , iyi ve kötü gibi kavramlara bağlı bakış açısını ( bu tanımın aslında 21 . yy başı Amerika'sını yansıttığı da söylenebilir ) seyirciye aktarıyor , hem de sonunda ne olacağını bildiğimiz için geri kalan 2 saat 40 dakika boyunca yarattığı harikülade etkileyici atmosferinin keyfini çıkarmamıza olanak tanıyor.Karşımızda yılın en orijinal western'lerinden birisi olmasının yanında , en iyi filmlerinden birisi var . Vahşi Batı'nın gerçekte nasıl bir hayat olduğunu olabildiğince özgün bir biçimde ekrana aktarırken , aynı zamanda panoramik görsel paleti , nostaljik anlatımı ve sakin bir nehir gibi akan montajı ile seyircide gerçek anlamda romantik bir his yakalayan nadir deneyimlerden birisi . Romantik derken bir erkek ve bir kız arasındaki aşktan bahsetmiyorum . Bir erkeğin başka bir erkeğe ( Robert Ford'un Jesse James'e ) bariz aşkından da bahsetmiyorum , o meseleye daha gelmedik . Sert ve soğuk karakter tanımlamaları ve görsel anlatımı ile Affedilmeyen , Robert Altman'ın McCabe and Ms . Miller ve hatta HBO dizisi Deadwood ile az çok karşılaştırılabilir , fakat açıkçası tek bir örnek ile kolayca tanımlayabileceğim bir western değil Jesse James . Hatta filmi izledikten sonra kafamın içinde tekrarladığım en yoğun düşünce Jesse James'in bir western olmadığına dair . Belki bir çeşit anti - western var karşımızda . O günlerin bakış açısını aktaran isminin aksine giderek iyi ve kötü adamların var olmadığını , herkesin aynı oranda kusurları olduğunu , ve o dönemlerde yaşayan "" efsane "" lerin herkes gibi öncelikle birer insan olduklarını görüyoruz.Film açıldığında çoktan yaşayan bir efsaneye dönüşmüş Jesse James'in son günleri psikolojik ikilemler ve paranoya ile dolu . Başkalarının hayretle baktığı bir figürün depresyondan yakınan , sinirleri darmadağın tarafını keşfediyoruz . Jesse James'e olan bariz homo - erotik takıntısı ile James'in peşinden ayrılmayan "" aşağılık "" ve "" korkak "" Robert Ford'un filmin sonlarına doğru yaptığı önemli seçim ile , bir efsaneyi acımasızca arkadan vurmasının ötesinde , bir nevi kurtarıcı görevini üstlenmesi , ve bu yüzden cezalandırılması filmin başında rahatsız edici bulduğumuz bu "" karakter "" e sempati duymamızı sağlıyor.İlginçtir ki filmin süikastten sonra gelen son 20 dakikası sinematik anlamda en doyurucu , en başarılı bölümü . Bu son 20 dakika , bir senaryoda neyin gerekli olup , neyin gerekli olmadığının , neyin işe yarayıp yaramadığı ile doğrudan bağlantılı olduğunu bize hatırlatıyor . Filmin doruk noktası ve bu yüzden sonu olması gereken suikastten sonra Robert Ford ve kardeşi Charley'in birden yükselen ve aynı hızla inişe geçen ününü anlatan son yirmi dakika , ekrana bir iki yazı atılarak es geçilebilirdi , ve film suikastten hemen sonra bitirilebilirdi . Fakat halkın ivedilikle efsaneler yarattıktan sonra o efsaneyi yerle bir etmek için sıraya girmesini inceleyen bu son 20 dakika , son yılların en güçlü kapanışlarından birisi.Jesse James rolünde Brad Pitt , her ne kadar James'in o dönem imajına uyan liderliğini ve karizmasını kolayca aktarsa da ne yazık ki mesele James'in iç çatışmalarına geldiğinde biraz fazla bariz ve abartı bir oyunculuk sergiliyor ve karaktere duyabileceğimiz herhangi bir sempatiyi azaltıyor . Diğer yandan egzantrik tanımını yeni boyutlara taşıyan , yılın en kompleksli karakteri Robert Ford rolünde Casey Affleck , kariyerinin en başarılı performansına imza atıyor . Özellikle Robert Ford'un Jesse James ile olan benzerliklerini sıraladığı uzun monolog sırasında Affleck'in mimiklerine ve vücut diline dikkat edin . Abisi Ben'in yönettiği Gone Baby Gone ve Jesse James ile yılın en iyi iki performansını gösteren Casey , yıllardır pek önemseyemediğim Affleck ailesine yeni bir bakış açısı edinmemi zorunlu kılıyor.Ünlü oyuncularının ötesinde filmin asıl yıldızı görüntü yönetmeni Roger Deakins . Kilometrelere uzanan panoramik "" resim "" lerinin yanında insan figürüne getirdiği olabildiğince titiz ışıklandırması , yılın görsel bakımdan en hayret uyandıran filmini ortaya koyuyor . Filmin her karesi kağıda basılarak sinematografi müzelerine gururla asılabilir . Son olarak belirtmem gerekir ki Jesse James , 3 : 10 Yuma gibi kolayca tavsiye edebileceğim bir film değil . Baştan sona tutarlı ritmine rağmen olabildiğince yavaş ilerleyen , hikayesini ilerletmekte uzun zaman alan bir film . Bu yüzden filmlerinde hız ve aksiyon arayan seyircinin koltuğunda kıvranmasına sebep olacaktır . Fakat Terence Mallick'in görselliklerine ve anlatım ritmine , ve 70 ' lerin Robert Altman'ının karakter tariflerine hayran seyircinin sinema salonlarına koşması , tavsiyem ."
7,"Arı Maya’yı tanımayan , bilmeyen yoktur . Çocukluğumuzun en sevimli çizgi film kahramanlarından Arı Maya , 1975 ’ ten beri dünyayla aynı anda televizyon ekranlarında yerini aldı ve bugün de çizgi dizisi çocuklarla buluşmaya devam ediyor . 31 Ekim 2014 itibarıyla ise onun doğuş ve kendini buluş hikayesini 3D olarak beyazperdede izleme şansını yakalayacağız.Kovanın katı kurallarına uyan diğer tüm arılardan farklı olarak Maya ; korkusuz , meraklı , eğlenmeyi seven karakteriyle , hayatı keşfetme hevesiyle doludur . Çok çalışmaları ve kurulan düzenin korunması ( ! ) sebebiyle gülmenin bile yasak olduğu kovanda görmemesi gereken şeyleri görünce , Maya tonton Kraliçe Arı’nın kötü kalpli baş yardımcısı tarafından kovandan kovulur . Maya ise yaşadığı dışlanmayı , önünde uzanan ormanı keşfetmek için bir şans olarak görür ve kovanın dışarısındaki hayata dair duyduğu korku dolu hikayelere aldırmadan yerini ve kendini bulmaya çalışır . . . Bir çocuk filmi olarak Arı Maya tasarlanan dünya , karakterler , hikaye ve müziğiyle ; aslında bir filmi oluşturan tüm öğeleri açısından kalburüstü zenginlikte . Rengarenk ve büyülü dünyası gerçek bir görsel şölen sunarken karakterlerin çizgisel tasarımları da dantel gibi işlenmiş . Ormanda Arı Maya’nın yolculuğuna eşlik eden karakterlerin her biri kendine has komik ve eğlenceli . Özellikle , fragmanında da görebileceğiniz , iki karınca başlı başına bir çizgi film bile olabilir.Son zamanlarda ülkemize giren animasyonlar görsellik açısından kuvvetli olsalar da , hikayede ve diyaloglarda yaşanan sıkıntılarla keyif vermiyordu . Arı Maya’nın hikayesi ise yan karakterlerle birlikte güçlü bir şekilde örülmüş ve bir , iki tempo düşüklüğü dışında akıp gidiyor . Ayrıca yaratılan dünya ve diyaloglar küçük yaşta çocuklar için tasarlansa da , büyüklere de sevimli bir animasyon deneyimi yaşatacak türden.Filmin Türkiye menşeili başarısı ise seslendirme . Bu filmde hakkıyla yerine getirilmiş hatta karakterlere ruh katılmış . Hele animasyondaki karakterlerin hayvanlar alemi olduğunu hesaba katarsak ; bu güçlü seslendirme kadrosu ile karakterlerin kişiliklerinin parladığını söyleyebilirim . Özellikle Çekirge Phil karakterini seslendiren Ziya Kürküt’ün kızı Dilara , Maya’yı seslendirmedeki gösterdiği performansıyla ileride muhteşem bir seslendirme sanatçısı olacağı müjdesini veriyor.Hepsini bir tarafa bırakırsak , Arı Maya’yı sevmemin en büyük sebeplerinden biri en güçlü animasyon kadın karakterlerinden biri olması . Ve çocuk filmlerinde kadın karakterlerin başrolde pek görmediğimizi hesaba katarsak , bunun hem kız hem erkek çocuklar için iyi bir örnek olacağını düşünüyorum . Bir Alman karakteri olan Maya - yine Alman halk Hikayeleri’nden türeyen Grimm Kardeşler’in hikayelerindeki kadın karakterlerin aksine - kurtarılmaya muhtaç olan değil , kurtaran ; korkularıyla çevresine ağ kurmuş büyüklere yeni bakış açısı kazandıran ve kendini bulup kovanda önemli bir görev sahibi olan bir karakter . Ve bu özellikle toplumumuzda kenara atılan ya da süs eşyası muamelesi gören kadının ataerkil düzendeki yerini değiştirmeye dair güzel bir mesaj veriyor ."
6,"11 Eylül , tarihte önemli yere sahip her olay gibi sinemayı etkilemeye devam ediyor . O tarihte ABD kamuoyunun hali , görünmeyen bir güç tarafından işgale uğramış bir halk görünümündeydi . Sadece iki kule değil , yenilmez bir orduya sahip olduğunu düşünen Amerikan halkının kendine güveni de yerle bir oluyordu . Bu paranoya haline değinen bir çok TV ve sinema filmi çekildi . Bir çok Hollywood yapımında , son olarak Tetikçi'de olduğu gibi 11 Eylül'e ve Bush'un yalanlarına değinmek farz oldu . Zor Ölüm 4.0 da , bu tür filmlerden biri . İşgal ve kontrolü kaybetme paranoyasından güç alan , eleştiren , seyirciyi empati kurmaya zorlayan bir film . Farkıysa , son yıllarda sinema salonlarına gelmiş en iyi aksiyon filmi olması . 12 yıl kadar önce Bruce Willis , Jonathan Hensleigh'in aslında yeni Cehennem Silahı filmi için düşünülen senaryosuna bayılmış , tövbe etmesine rağmen üçüncü kez John McClane olmayı kabul etmişti . İlk filmi de yöneten John McTiernan'ın kotardığı üçüncü Zor Ölüm , baştan sona düşmek bilmeyen temposuyla müthiş bir aksiyon klasiği oluyordu . Willis'i aradan onca zaman geçtikten sonra , büyük geri dönüşe zorlayan senaryonun 11 Eylül paranoyasıyla ilgili olmasına pek şaşmamalı . Irak Savaşı'na gitmek istediğini ama 50 ' yi devirdiği için geri çevrildiğini söyleyen bir adam için bu normal sayılmalı . Willis , belki Irak çöllerinde düşman avlayamıyor ama figüranlarından birinin ciddi sakatlık geçirdiği bu aksiyonda yaşına rağmen hayli efor sarfediyor . Perdede göründüğü ilk sahnede başının ağrımamasına , saçlarını tamamen kazıtmasına , peki kabul edelim epeyce yaşlanmasına rağmen yıllardır tanıdığımız John McClane bu . NYPD'nin başına buyruk , ağzı bozuk , ölümle burun burunayken bile espri yapabilen , Mavi Ay'daki David Addison'un ruh ikizi , masa başı çalışamayan versiyonu.Kötü adam olarak genellikle Almanları seven McClane , bu kez kendi topraklarından birinin liderliğini üstlendiği siber - teröristleri durdurmaya çalışıyor . Sanal dünyanın dahi çocukları , hiç de sanal olmayan biçimde bilgisayar ağlarını çökertiyor , kamu düzenini bozuyor , borsayı karıştırıyor , hatta ABD'nin geleceği anlamına gelen tüm maddi varlığının canına okuyor . McClane ise , aradan geçen onca zamanın kendisine armağanı "" dijital çağda analog saat "" benzetmesine maruz kalıyor , sürekli çağdışı kalmakla itham ediliyor , yine de tek - bildiğini okuyor . Zor Ölüm 4.0 , yığınla klişe içeren olay örgüsü , tahmin edilebilir finali yüzünden belki heyecan yaratamıyor . Ama tıpkı üçüncü filmde olduğu gibi ilk andan itibaren seyirciyi avucunun içine alıyor , bir daha da bırakmıyor . Üstelik , teröristlerin propaganda kasetini , eski ve yeni ABD başkanlarının konuşmalarını montajlayarak oluşturması gibi etkileyici fikirler de içeriyor.Burada en önemli başarının , projenin başına geçtiğini ilk duyduğumuzda hafif endişelendiğimiz Len Wiseman'a ait olduğunu teslim etmek gerek . Sadece iki Karanlıklar Ülkesi filmi çeken , onun dışında Kate Beckinsale'le evlenerek antipatimizi kazanan 34 ' lük yönetmen , boyundan büyük iş başarmış desek yeridir . Tom Cruise'un Görevimiz Tehlike 3 için Lost'un yaratıcısı olan , ama hiç sinema tecrübesi bulunmayan JJ Abrams'ı seçmesi gibi Willis de deyim yerindeyse doğru ata oynamışa benziyor . Wiseman , çekilmesi çok güç sahnelerin altından başarıyla kalktığı gibi , serinin önceki halkalarıyla bağını koparmayan detayları filmine yerleştirmeyi de bilmiş . McClane , kamyon sürücüsünü yine kapının dışından vurarak öldürüyor , bir tünelde bu kez baraj suyu ile değilse de , üzerine gelen arabalarla boğulmaya çalışılıyor . 52 yaşındaki aktör , içinde bir F - 35 ' le kavga ettiği ( ! ) sahnenin de bulunduğu abartılı ama keyifli aksiyon bombardımanında yalnız değil . Üçüncü filmde Samuel Jackson'ın mükemmel tamamlayıcılığından sonra bu kez , İçimdeki Çocuk , Şifre Merkür ve Altıncı His'te olduğu gibi çocuk denebilecek bir yardımcısı var . Siber teröristlerin , kendilerini durdurabileceği için öldürmeye çalıştığı yetenekli ve "" beyaz şapkalı "" hacker Matt Farrell rolünde Justin Long'un hayli başarılı bir grafik çizdiğini göreceksiniz . Her Zor Ölüm filminde olduğu gibi kötü adam da iyi seçilmiş ; ABD'nin tüm güvenlik ağlarını tasarlayan ancak dışlanınca gücün karanlık tarafına geçen Thomas Gabriel rolünde Timothy Olyphart'ın performansını da beğeneceğinizi tahmin ediyoruz . Yıldız Savaşları göndermesi yapmışken , bağımsız yönetmen Kevin Smith'in de filmde Warlock adında SW hastası usta bir hacker olarak göründüğünü belirtelim . 4 . Zor Ölüm filmi , içerdiği klişelere rağmen rahatsızlık duymayacağınız ölçüde kendisiyle barışık , 11 Eylül benzeri paranoya halini yansıtmakta bir ölçüde başarılı , son derece keyifli bir aksiyon filmi . Skordan çok , oyundan keyif almayı bilenler daha çok beğenecektir . Devam filmlerinden hoşlanmıyorum demeyin , böylesini zor bulursunuz ."
7,"Suç filmlerinin ustası Brian De Palma'ya Venedik Film Festivali'nde yönetmenlik ödülü getiren Örtülü Gerçek Irak'ta yaşanmış gerçek bir olayı yarı belgesel bir tarzda anlatıyor . Bu film tanımı gereği bir "" mockumentary "" ( belgesel izlenimi yaratmaya çalışan kurmaca film ) örneği sayılabilir ama bu türün hemen her örneğinden farklı olarak "" mock "" kelimesinin İngilizce'de taşıdığı "" dalga geçmek "" özelliğini içermiyor hiç şüphesiz.Filmin orijinal adı olan Redacted , "" düzeltilmiş , düzenlenmiş , redakte edilmiş "" anlamına geliyor . Bunu Amerika'nın Irak'taki savaşa dair gerçekleri nasıl doğru yansıtmadığına bir atıf olarak okumak da mümkün ; izlediğimiz filmin , gerçek olayları yeniden kurgulamasına da . Irak'taki Amerikan işgaline dair ABD içindeki muhalefetin sanat yoluyla ifade edilişinin artan sayıdaki örneklerinden biri bu film . Ve herhalde akademik analize en ihtiyaç duyanı.Çok derinine inmenin yeri burası değil diye düşünürsek , filmin anlatım araçlarına değinelim öncelikle biraz . De Palma'nın filmini en ilginç kılan unsurlar , farklı iletişim araçlarını sinema dilinin parçası haline getirmesi . Filme , Irak'taki bir grup askerin el kamerasıyla çektikleri görüntüler aracılığıyla giriyoruz . Sonra Irak'taki Amerikan işgaline dair Fransızca bir belgeselden parçalar izliyoruz . Askerlerin çektiklerindeki kaba gerçeklik ile belgeselde bu askerlerin yaşamlarının nasıl şiirsel bir üslupla estetize edildiği arasındaki ayrım , De Palma'nın savaşın farklı tasvirlerine dair bakışını da yansıtıyor . Daha sonrasında , Irak'taki direnişçilerin internet sitelerinde yayınlanan görüntülerden yerel veya uluslararası haber ajanslarının ülkedeki çekimlerine , uydu bağlantısıyla yapılan görüntülü telefon bağlantılarından Amerikan askerî üssündeki güvenlik kameralarının kaydettiklerine kadar çeşitli araçlardan gerçeği izliyoruz . De Palma'nın hedefi , tüm bu araçları kullanarak karşımıza savaşın gerçeğini çıkarmak . Bunu başardığı da söylenebilir.Fakat ünlü olmayan oyuncuların zayıf performansları sizi de rahatsız edebilir ve filmin yaratmaya çalıştığı gerçeklik hissini gözünüzde zedeleyebilir . Burada ilginç bir karşı görüşe değinmek istiyorum . Ünlü Amerikan eleştirmen Roger Ebert , kimi oyuncuların gerçekçi gözükmeyen performanslarını , kamera tarafından kaydedildiklerini bilen insanların gerçekte davranacaklarından farklı hareket etmeleri veya konuşmalarını hatırlattığı gerekçesiyle , filmin amacına hizmet eden bir pürüz olarak görüyor . Böyle bir fikri de gözardı edemeyiz tabii.Filmin kapanışını yapan gerçek fotoğrafların bir kısmının da aslında kurgulanmış olduğunu bilmek , bu ikili bakışı daha da öne çıkartıyor . De Palma'nın kendisi de elindeki malzemeyi yeri geldiğinde , istediği anlam ve etkiyi yaratmak için düzenlemekten çekinmiyor . Bu sinemanın doğası şüphesiz . Ama filmin fazlasıyla doğrudan politik söylemi , şiddetli Amerikan karşıtı tavrı ikiliğe yer bırakmıyor . Ve doğrusu haklı bile olsa yeterince incelikle çıkmıyor karşımıza filmin eleştirisi.Irak'taki savaşın gerçekliğine dair , belki zaten bildiğimiz ama karşıt görüşlü Amerikan askerleri arasındaki çatışma üzerinden yine de ilgi çekici bir dramatik malzeme sunan Örtülü Gerçek , üzerine tartışmaya ve dolayısıyla izlemeye değer bir film . Özellikle kapanışıyla salondan çıktıktan sonra bile uzun süre üzerinizdeki etkisini sürdürecektir ."
7,"Kendi kendinizin farkında olmanız , delirmediğinizin göstergesi midir ? Jean - Paul Sartre bir keresinde bunu yalanlarcasına , "" delilik kendinden geçmenin değil , kendinin farkında olmanın sınırlarında gezer "" buyurmuştu . O zaman bu , deli bir film . Deli işi de diyebiliriz . "" Yedi Psikopat ( Seven Psychopaths ) "" kendi kendisinin farkında olan geveze filmlerden . Her karede "" Hey , ben bir filmim "" diye bağırıyor , oyuncuları ise "" Bizler birer kurmaca karakteriz "" diye ortalıkta dolaşıyor . "" Six Shooter "" adlı kısa'sıyla Oscar'ı bulunan Martin McDonagh , "" In Bruges "" deki müthiş başarısından sonra onu aşacak bir senaryo yazmakta zorlanmasını filme çekmiş aslında . Filmin baş karakteri bile ( Farrell ) yazar blokajından muzdarip bir senarist . Kendi senaryosundaki çatlak karakterlerle etrafı sarılmış , büyük ihtimalle filminde yer vermeyeceği bir sürü garipliğin ortasında buluveren bir kaybeden . Michael Pitt'in Tarantino - vari gevezelikleriyle başlayan , Christopher Walken'ın bir köpek hırsızını oynadığı , Sam Rockwell'in "" gerçek "" bir deliye hayat verdiği filmimiz , "" In Bruges "" u çeken adamın sıradaki işini merak edenler için kolay lokma . Olay "" hafif bir olmamışlık "" hissiyle geçiştirebilir . Yönetmenle ilk kez tanışacaklar için ise sıkıntı var . McDonagh'ın numaraları , bir yerden sonra kendini tekrarlıyor . Öncelikle filmde 7 tane psikopat yok ( boşluğu yönetmenin kendisinin doldurduğunu varsayabiliriz ) . Yer yer kara komediye kayan bir macerada senarist Marty'nin başından geçenleri izliyoruz . Yeni filminin senaryosuyla uğraşırken arkadaşlarının bir mafya babasının köpeğini kaçırmasıyla , kendisini hiç olmaması gereken yerlerde bulaştı . Filmin geri kalanını da yanındaki psikopatlarla birlikte yazıyor zaten . Onun sıkıntısı , biraz da yönetmenin sıkıntısı . Zira Charlie Kaufman'ın "" Tersyüz ( Adaptation ) "" ını hatırlatırcasına , kendi tıkanıklığını aşmaya çalışan bir yazarın filmi bu . Arada hoş numaralar yok değil . Tom Waits'in "" güzel sesten etkilenen "" süper "" psikopat "" ı bir yana ( sondaki sürprize dikkat ) , kızını öldüren katilin intihar etmesi üzerine , onun peşinden cehenneme gitmek için intihar eden baba , gibi "" delice "" yan öyküler mevcut . McDonagh bu kez , yetiştirmesi gereken son bir tarih varmışçasına tamamlanmamış bir öykü anlatıyor bize . Bunu , "" kendisinin farkında olan film "" formunda sahaya sürererek akıllıca davranıyor . Filmin belli bir aşamadan sonra atağa kalkacağını düşünenleri ise hayalkırıklığı bekliyor . Film sadece kendinin değil , klişelerden uzak durması gerektiğinin de farkında . Atağa geçmesi gereken yerlerde yerinde sayması da bu yüzden . Farklı bir sinema deneyimi her ne ise o tarz bir tecrübe vaat ediyor film . "" In Bruges "" un bir gömlek altında ama . . . twitter : orkansanci"
6,"Bulut Atlası ( Cloud Atlas ) bir proje olarak ortaya ilk çıktığında neredeyse herkes bir konuda hemfikirdi . Bu film ya yeni ufuklar açan bir başyapıt olacaktı , ya da hiçbir zaman unutulmayacak bir fiyasko . . . Heyecan dolu ve uzun bir bekleyişin ardından bu hafta gösterime giren Bulut Atlası / Cloud Atlas , ne bir başyapıt , ne de bir fiyasko . Hatta belki de , kimi açılardan filmin ‘ daha önemli ' olmasına neden olan tercihler de , filmin kendini konumlandırdığı yerde yatıyor . Zira Bulut Atlası , hiçbir anında haddinden daha gösterişli ya da daha büyük olmak için çabalamıyor . Kariyerleri sadece Matrix ( The Matrix ) ile anılan , hâlbuki daha önce Tuhaf İlişkiler ( Bound ) gibi harika bir iş çıkarıp ; Matrix'ten sonra da Hızlı Yarışçı ( Speed Racer ) ile tuhaf ama ilgi çekici bir ‘ çizgi - filmimsi ' ile yeniden şaşırtıcı bir iş sunan Wachowski kardeşler ile "" Koku : Bir Katilin Hikayesi ( Perfume : The Story of a Murderer ) "" , "" Koş Lola Koş ( Lola rennt ) "" ve "" Üç "" gibi işlerinden sonra dünyanın en çok sevilen Berlinlilerinden biri olan Tom Tykwer'ı bir araya getiren proje David Mitchell'ın aynı adlı , oldukça kompleks kitabından uyarlama . . . Değişik zaman ve mekânlarda geçen altı hikâyeyi hem duygusal hem de fiziksel bir biçimde , hafifçe birbirine bağlayan Bulut Atlası , bu esnada ‘ farklı ' türlerin birarada karşımıza çıktığı bir sinemasal tecrübe bahşediyor bizlere . Zaten filmin ‘ devrimsel ' olarak nitelendirilebilecek atılımı da burada yatıyor . Filmin içerisinde , altı adet , birbirinden oldukça farklı yapıya sahip film var . Bu filmlerin her biri , sinema kültürünün içerisindeki başka bir janrı işaret ediyor . İncelikli bir senaryo kurgusunun mahsulü olarak , bu altı hikâyeyi eşzamanlı bir şekilde perdeye yansıtan yönetmen üçlüsü , sinemanın bilindik kalıplarını aşmayı başarmışlar . Zira bir yandan altı adet film izliyormuşuz hissiyatını alırken diğer yandan bunun aslında tek bir amaca hizmet eden , tek bir film olduğunu özümseyebiliyoruz . Distopik bir bilimkurgudan sonra ani bir devinimle kendimizi bir 70 ' ler film - noir'inin içerisinde bulurken , ‘ uçurumdan düşermiş ' gibi hissetmiyoruz . Filmin yine neredeyse ‘ devrimsel ' olarak nitelendirilebilecek tarafı , makyaj çalışmasında yatıyor . Kimi zaman oldukça ‘ abartılı ' dursa da , karakterleri ‘ cinsiyet ' kavramının ötesine geçirebilen süslemeler genellikle göz kamaştırıcı . Bu artık sinemada erkek bir karakteri canlandırmak adına erkek oyuncuya ; kadın bir karakteri canlandırmak için ise kadın oyunca gerek olmayacağına işaret ediyor . Zira Bulut Atlası / Cloud Atlas , kendi oyuncularını cinsiyetler arası bir yolculuğa çıkarmayı ve bunu seyirciye hiçbir şekilde hissettirmemeyi başarıyor . İlk celsede fazlasıyla büyük ve cafcaflı duran Cloud Atlas'ın hiçbir şekilde ‘ göz boyayan ' numaralara başvurmaması filmin ayrı bir takdiri hak ettiğinin göstergesi . Ortada sadece iyi - kötü anlattığı öyküye odaklanan ve her sahneyi ayrı bir ‘ şova ' dönüştürmeye çabalamadan oldukça doyurucu bir sinema sunan bir film var . Cloud Atlas , konuştuklarında samimi ; süresine aldırmadan sürükleyici ve kapanış jeneriği akarken dahi ikinci izleyiş için heyecan verici . . . Filmin en büyük sıkıntısı ise hiç şüphe yok ki geniş bir kitleyi hedefleyen sinemasal kaygılarından kaynaklanıyor . Zira Cloud Atlas , kimi zaman oldukça açık olan mesajını bağıra bağıra söyletiyor karakterlerine . Bu da filmin iki buçuk saati aşan süresi boyunca sıklıkla dile getirdiği mevzularını döngüsel bir tekerrüre dâhil ediyor . Kısacası Cloud Atlas , en nihayetinde ‘ anaakım ' damara hizmet etmenin hezeyanlarını yaşıyor . Son tahlilde Cloud Atlas , heyecan verici , sürükleyici ve ‘ farklı ' bir film . Andy Wachowski , Lana Wachowski ve Tom Tykwer üçlüsünün sinemada yeni yollar aradığını , türleri birbirinin içine geçirip bir sarmal olarak sunduğunu görmek ise ayrıca ilgi çekici . kaankarsan @ gmail.com twitter.com / kkarsan"
8,"Hepimiz nasıl bir yaşama sahip olursak olalım , en az bir kez içinde bulunduğumuz yaşamın stresine dayanamayıp olabildiğince uzaklara kaçmayı , doğa ile bir yaşamayı hayal etmişizdir . Sonuçta şehirlerimize , bilgisayarlarımıza ve cep telefonlarımıza ne kadar bağlı olursak olalım , milyonlarca yıl doğa ile bire bir yaşamış bir yaşam türünün torunlarıyız . Ve başkaları ne kadar nasıl bir yaşama sahip olmamız gerektiğini öngörse bile , bir insan olarak her zaman değişik seçimlere sahip olduğumuzu bilmemiz önemli . İstemediğin bir okula gidip , nefret edeceğin bir işte bütün yaşamın boyunca köle gibi çalışmak mı , veya her şeyi geride bırakıp doğa ile beraber yaşayıp her gün temiz havayı ciğerlerine çekmek mi ? Seçim ilk bakışta basit gibi.Into The Wild'ın öznesi Christopher McCandless ( Emile Hirsch ) , bu ikinci seçimde bulunuyor ve üniversiteden mezun olduktan hemen sonra iş , aile ve sorumluluk gibi ağırlıkları geride bırakıyor . Bütün parasını yakıyor ve Alaska'da doğa ile bire bir yaşamak için yola koyuluyor . Jon Krakauer'ın McCandless'ın gerçek yolculuğunu anlattığı aynı isimli kitabı okumuş , veya hikayeyi biraz bilen okuyucu , bu yolculuğun sonunu biliyordur zaten . Sean Penn'in uyarlayıp yönettiği film versiyonu ise yolun sonundan çok yolculuğun kendisi üzerine odaklanıyor.McCandless , uzun yolculuğu boyunca sayısız macera ve her türden insan ile karşılaşıyor . Grand Canyon'da river rafting yapıyor , doğayı kendine ev ediniyor , orta yaşlı bir hippi çift ve özellikle yaşlı yanlız bir adamla unutulmaz birer ilişki kuruyor . Fakat McCandless'ın bu muhteşem yolculuğunun yanında geride bıraktığı ailesinin çektiği acı hakkında bir kaç küçük sahne haricinde pek bir bilgiye sahip olmuyoruz . McCandless , iki yıllık yolculuğu boyunca bir kez bile ebeveynleri ve en önemlisi her şeyden çok sevdiğine inandığımız kız kardeşi ile haberleşmiyor . Sean Penn'in , Krakauer'ın kitabından , ve özellikle McCandless'ın yaşam ve cesaret dolu ruhundan çok etkilendiği ortada . Ve Into The Wild'ın en büyük problemi buradan kaynaklanıyor . Film boyunca McCandless'ı neredeyse azizimsi pozisyonlarda görüyoruz ( Çarmıha gerilmiş İsa pozunda nehirde kaydığı çekim mesela ) . McCandless ile karşılaşan herkes ondan çok etkileniyor ve onun yaşamında ilham buluyor . Herkes ya ondan ayrılmak istemiyor , ya ona aşık oluyor , ya da onu evlat edinmek istiyor . Biraz sinik bir bakış açısı getirdiğimin farkındayım , ama eminim ki iki yıl boyunca McCandless'dan etkilenmemiş , hatta hiç bir uyarı olmadan ailesini terk ettiği için ona sorumsuz bir velet muamelesi yapmış biri olmuştur mutlaka.Into The Wild , aklıma hemen bir kaç sene öncenin muhteşem Werner Herzog belgeseli Grizzly Man'i hatırlattı . İki film de yaşamlarını geride bırakıp doğa ile bire bir varolmayı seçen genç birer erkek ile ilgili . Herzog , Grizzly Man ile öznesi Timothy Treadwell'in cesareti ve tutkusunu ne kadar övse de , verdiği bazı kararların tehlikesi ve sorumsuzluğu üzerine de değinerek daha objektif bir bakış açısı sunuyor . Penn ise bu ince değneğin sadece bir kısmına odaklanarak bir incelemeden çok McCandless'ın sonsuz cesaret ve yaşam dolu ruhunu savunduğu bir tez sunuyor.İşte bu sebepten dolayı Into The Wild'ı izledikten hemen sonra filmden neredeyse nefret ettiğimi , kaçırılmış bir fırsat olduğunu düşündüğümü itiraf etmeliyim . Fakat zaman ilerledikçe film hakkındaki negatif hislerim giderek azaldı . Filmi bir kez daha ziyaret ettiğimde daha ılık bir tepkiyle yaklaşabildim . Bazı anlatım seçimlerinde kişisel olarak hissettiğim kusurlara rağmen Into The Wild , teknik bakımdan neredeyse kusursuz . Ana karakteri gibi filmin sinematografisi , doğanın olabilecek en "" doğal "" güzelliğini yakalamak amacında . Ve bu yolda McCandless kadar başarılı oluyor . Filmin oyuncu kadrosu , bir yanlış seçim dışında ( Tek notalı genç hippi kız rolünde Kristen Stewart ) baştan sona sağlam . Özellikle kısa rolüyle Oscar'a aday olan Hal Holbrook , ailesini bir trafik kazasında kaybetmiş eski asker Ron Franz ile filmin duygu yüklü üçüncü perdesine hakim oluyor.Into The Wild , ayrıca senenin en iyi müziklerine sahip . Pearl Jam solisti Eddie Vedder'in filme özel yazdığı şarkıların her biri sakin ve ilham veren doğa görüntülerine mükemmel bir biçimde eşlik ediyor . Çoğunluk tarafından yere göğe sığdırılamamış , benim tarafımdan ilk başta zayıf not almış , şimdi ise geçer not alan filmin hâlâ kaçırılmış bir fırsat olduğunu düşünüyorum . Ama en iyi iki arkadaşım gibi filme olan ölümsüz sevginizi her fırsatta ifade ederseniz , artık şevkinizi azaltmayacağıma da söz verebilirim ."
2,"Yeraltı ( Subway , 1985 ) , Derinlik Sarhoşluğu ( Le Grand bleu ) ( 1988 ) ve Nikita ( 1990 ) . . . Seksenlerin ikinci yarısında , duyarlılık , bir tür saflık , enerji , orijinallik içeren bu filmlere imza atan Luc Besson , uzunca süredir , tam bir iş adamı gibi üretip uluslararası piyasanın nabzını tutan ve kamera arkasındaki her uzmanlık alanını iyi bilen müthiş bir yapımcı ! Emrindeki teknik ordu ve kendi gibi hızlı çalışan yönetmen - yazarlarla , özellikle aksiyon sinemasında pazar payını genişletti . Peki , beyazperdede iyi bir hikâye izlemek isteyen biz sinema tutkunlarını tatmin ediyor mu işleri ? Hayır ! Sadece , süresi boyunca , sabun köpüğü eğlence keyfi yaşatıyor . Kendi mantığı içinde tutarsız hikâyelere sahip filmler , adeta , seri üretim bandından çıkıyor ; dövüşler , patlamalar , araba takip sahneleri , hızlandırılmış filmsel zaman ve kısa planlarla göz boyayıp , iyi oyalıyor . Tamamıyla aksiyona teslim olunmuş görüntüsünden sıyrılmak için yalapşap uydurulmuş gibi duran karakterler ve ilişkileri de bir anlam ifade etmiyor . Mesela 96 Saat adıyla oynayan Taken ve Takip : İstanbul ismi yakıştırılan Taken 2 . Ya da , bir saha ajanının niteliklerine , eksiksiz , hatta fazlasıyla sahip emekli CIA ajanı Bryan Mills'in ( Liam Neeson ) kaçırılma serüvenleri ! Malum , aktif biçimde çalışırken , düşünceleri ve yüreğiyle değil ama fiziksel olarak evde olamadığı için karısı Lenore ( Famke Janssen ) tarafından evlilikleri sonlandırılmış eski eş ve baba : Aşırı koruyucu bir baba aslında . Kızı Kim'i ( Maggie Grace ) bir gölge gibi takip ettiği halde , ilk filmde kadın ticareti yapanlarca kaçırılmasına engel olamamış ; ancak solukları kesen bir operasyonla kurtarırken ardında da epey ceset bırakmıştı . . . İkinci filmde ise , eski karısıyla arasındaki buzları eritirken , artık bir sevgilisi olan kızını takip etmeyi de sürdürüyor . . . Hikâyenin zorlama bahanesi , üçünün İstanbul'da kısa bir tatil için bir araya gelmesi . . . Kötü adam , Arnavut yeraltı örgütü lideri Murad Krasniqi ( Rade Serbedzija : filmin en inandırıcı performansı ona ait ) , önceki olaylarda oğlunu öldüren Bryan ile Lenore'yi kaçırtmayı başarırken , Kim bir şekilde kurtulacaktır . Ve bu intikam ' harekatı'nın sonunda da , olaylardan kimlerin canlı çıkacağını tahmin etmek zor değildir . 91 dakikalık filmin tüm çekicilik unsurları , başından sonuna , kaçırılma ve kurtulma trafiğinin karmaşası ve şiddetinde saklı ! Hemen söyleyelim ki , film bir İstanbul değil , bir Eminönü filmi olmuş : Tabii ki tarihi yarımada İstanbul'un en çekici bölgesi . Zaten Bryan , bir vapur keyfi boyunca kızına kent hakkında kısa bilgiler veriyor . . . Aksiyon boyunca iç - dış mekânlar olarak hizmet veren , Eminönü'nün yoğun ticarete sahip olan eski , dar sokakları , yokuşları , hanları , hatta bir hamam , İstanbul'u hiç görmemişler için gizemli ve heyecan yaşanabilecek bir Ortadoğu kenti izlenimi verebilir . Biz İstanbul'da yaşayan yazarları , bu filmi seyrederken kenti bilmeyen diğerlerinden ayıran ve gülümsememize yol açan , ister istemez , gerçeklikten kopuk ' düzenlemeler ' . Yani ' zurnanın zırt dediği yer ' , bir semtin içinde dönüp dolaşan koşuşturmalar boyunca , defalarca kullanılan imajların gözümüze sokulması . . . Olaylar , koca bir kentin başka hiç bir noktasına uzanamadığı için , döne döne , mesela aynı çarşaflı kadınları görüyorsunuz . Bu arada , Kim çatılara çıkıp boş alanlara el bombaları atıyor ; Mills ailesi ABD Konsolosluğu'nun "" ben inandırıcı olmayan bir dekor parçasıyım diye bağıran "" nizamiyeye benzer girişini dağıtıp sert biçimde bahçesine giriyor . . . Bir de arada bir sürü masum sivil , cinayetleri çeşitlendirmek amacıyla olsa gerek , kolayca öldürülüyor ! Yönetmen Olivier Megaton , Luc Besson ve diğer yazar Robert Mark Kamen , yine , bir kez daha , fikirsel ve sanatsal olarak tüm ucuz numaraları kullanmışlar . Üstelik finalde , ailenin kâbus sonrası rahatlaması için de Los Angeles'ın ferahlatıcı güneş ışıkları altında dondurma ziyafetini uygun görmüşler ( aman bu bilgiyi ' spoiler ' olarak kabul etmeyin , ne olacağını biliyorsunuz zira ) . Bourne'un Mirası ( The Bourne Legacy ) gibi sıkı , olabildiğince yenilikçi bir aksiyona bile burun kıvrıldığı günümüzde , "" Taken "" serisini ciddiye almak , sinemayla yakın ilişkide olanlar için olası değil . ali.ulvi.uyanik @ gmail.com twitter : @ aliulviuyanik"
3,"Sinemaseverlerin dört gözle beklediği gün geldi çattı.Yaşayan efsaneler Al Pacino ve Robert De Niro 13 sene aradan sonra tekrar aynı filmdeler . Üstelik de Heat filminde paylaştıkları ortak tek bir sahnenin aksine , bu filmde istemediğiniz ( ! ) kadar aynı sahneyi paylaşıyorlar . Orijinal Cinayet ( ler ) konusu gereği emekli olmadan önce kendilerine son bir iş daha verilen , New York polis departmanında çalışan iki dedektifin hikayesini anlatıyor . Turk ve Rooster adlı bu iki ortak , yasalardaki boşluklar yüzünden etrafta rahatça dolanan suçluları öldüren bir seri katilin peşine düşüyorlar . Ve ikili seri cinayetler arttıkça , daha önce içeri attıkları suçlulardan birinin suçsuz olma ihtimaliyle karşı karşıya kalıyorlar . Görüldüğü üzere , Seven ve Brave One filmlerini harmanlayınca ortaya çıkabilecek "" orijinal "" olmayan bir senaryo ile karşı karşıyayız . Ancak maalesef iş sadece senaryo da bitmiyor . Çünkü filmin yerlerde sürüklenen en üzücü kısmını yönetmenlik oluşturuyor . Evet yönetmen koltuğunda yine Al Pacino'nun kariyerini sabote etmeye yeminli Jon Avnet var . 88 Dakika gibi ikinci sınıf bir televizyon filmiyle içimizi kıyan , başrolü Al Pacino'ya vermekle de yüreklerimizi dağlayan Avnet , bu sefer gözünü Robert De Niro'ya dikmiş ve 88 Dakika'da işlediği suçu bu kez büyük bir günaha çevirmiş . Tıpkı 88 Dakika'da olduğu gibi , Orijinal Cinayet ( ler ) ' de dışı son derece süslü ancak içi bir o kadar boş olan bir kutu gibi . Film sadece oyuncularının ismi ve büyüklüğüyle değil , kendi başına da o kadar büyük bir egoya sahip ki , asla yerine getiremeyeceği vaatleri sürerken , ağzınızda metal bir pas tadı bırakıp ansızın bitiveriyor . Bu filmde de katilin kim olduğuna dair gereksiz aldatmacalar ve kurgu oyunlarının yanı sıra seyirciden bilgi saklama yoluyla ters köşe yapmayı amaçlayan Avnet , ne yazıktır ki ikidir apış arası golü yiyor . Ne senaryolar görmüş geçirmiş sinemaseverler , daha Avnet "" A "" demeden alfabeyi tersten sayıp tüm olacağı biteceği doğru bir şekilde tahmin edebiliyor . Hani sinemayla ilgili klişe bir laf vardır : "" İyi bir senaryodan kötü bir film çıkabilir ama kötü bir senaryodan iyi bir film çıkmaz "" diye . İyi , hoş hatta doğru bir laf . Yeni ve özgün bir şey sunmayan bu senaryoyu Micheal Mann dahi büyük bir filme çeviremezdi , orası kabul . Ancak şurası bir gerçek ki , kötü olarak adlettiğim bu senaryoyu bile en azından kaliteli ve izlenebilir kılabilirdi . Bu kanıya ise filmin senaristinden yola çıkarak varıyorum . Righteous Kill , Russell Gewirtz adlı kardeşimizin henüz ikinci film senaryosu . İlk senaryosu ise Spike Lee'nin yönettiği Inside Man . Mükemmel bir senaryo mu ? Kesinlikle , değil . Ama Spike Lee gibi iyi ve usta bir yönetmenin elinde A kalite bir suç filmine dönüşmüş hatta büyük bir hayran kitlesine sahip olmuş mu ? Evet , olmuş . Robert De Niro ve Al Pacino'ya gelirsek , olağanüstü oyunculuklarının bu filmi kurtarmaya yetmediğini ve böylesine bir filme göre beş - on gömlek büyük olduklarını söylemek gerek . Özellikle de Al Pacino'nun oyunculuğu ve varlığı bu filme çok fazla . Çünkü , filmde Robert De Niro alışkın olduğumuz bir rolde iken , Al Pacino hiç alışık olmadığımız , silik ve ezik bir yan karakterle karşımıza çıkıyor.Usta bir oyuncu hiçbir zaman rol ayırmaz ve her rolde oynar derler , ama Pacino'nun bu rolünü , her ne kadar karakteri mükemmel vermiş olsa da , biraz duygusal davranarak pek içime sindiremediğimi söylemem gerek . De Niro'nun adeta yaveri rolünde izlediğimiz , De Niro suçlularla konuşurken yer yer kadrajdan dahi çıkan ve arka fonda boş boş gezinen Pacino'ya , filmde bir de De Niro'nun karısı muamelesi yapılınca insanın tepesi atıveriyor haliyle.Özetle ; beraber oturup telefon rehberi okusalar bile heyecanlanacağımız ve film niyetine izleyeceğimiz bir ikili , kötü bir yönetmenin "" film niyetine "" çektiği 101 dakikaya kurban olup , tüm heyecanımızı kursağımıza düğümlüyor . Al Pacino ve Robert De Niro'yu yanyana görmek büyük bir keyif olsa da , tercihim böyle bir filmde oynayacaklarsa bir daha beraber film çekmemeleri yönünde olacaktır . Ya da bir daha Jon Avnet'in telefonlarını bile açmasınlar , en temizi bu.Hakan Bonomo"
5,"Yıllar geçiyor , yaşlanıyoruz . İlk filmi izlediğimizden bu yana tam 13 koca yıl geçmiş bile . . . Sinema tarihinin en edepsiz komedisi Amerikan Pastası ( American Pie ) 1999 yılında gösterildiğinde o kadar sevildi ki hemen bir seriye dönüştü . Devam filmlerinin aynı enerjiye ve komediye sahip olduğunu düşünmüyorum . O yüzden olsa gerek Amerikan Pastası : Buluşma ( American Reunion ) ' yı hevesle beklemiyordum . İlk filmdeki tüm ekibin bir araya gelmesi bir merak duygusu yaratıyor elbette ama açıkçası profesyonel sorumluluk olmasa izlemeyi düşünmezdim . Ne büyük hata ve ne muhteşem bir geri dönüş ! Turtacıların mezuniyet partisini izlemek göz yaşartıcı bir komedi olmasının yanında tıpkı Rocky Balboa ya da The Muppets gibi nostalji yüklemesi de yapıyor . İlk filmi izlerken bir tek beyaz saç teli olmayan ve şimdiki halinden 15 kilo daha zayıf olan bendenizin de bu duygusallığa ve Meatballs'dan kalma kaba 80 ' ler komedisine kapılmaması düşünülemez . Kafaları seksten başka hiç bir şeye çalışmayan turtacıların bakirliklerini kaybetmek üzerine 1999 yazında girdikleri iddianın üzerinden yıllar geçmiştir . Jim ve Michelle evlenmiş , çocuk sahibi olmuş , Kevin ve Vicky çoktan ayrılmışlar , Oz ve Heather ise kariyer yapayım derken birbirlerinden ayrı düşmüşlerdir . Yıllar sonra internetten organize edilen bir hafta sonu buluşması hepsinin hayatını değiştirecek bir olaya dönüşecektir . Mezuniyet filmlerinin şablonu üç aşağı beş yukarı bellidir . Okuldan sonra herkes bir yöne savrulmuştur , kimi evlenmiştir , kimi zengin olmuştur ve herkes kendini daha güçlü , daha mutlu gösterme gösterme telaşındadır . Yarısı iddia , kalanı itiraftan ibaret olan bu yapıyı bu film de aynen tekrarlıyor fakat bir farkla . . . . Amerikan Pastası'nın karakterleri yetişkin hayatına adapte olurken edepsizliklerinden hiç bir şey kaybetmemişler . Tüm film inanılmaz bir testesteron yüküne sahip ve esprilerin tamamı belden aşağı ! O yüzden bu kez karşımızdaki bir aile izlencesi değil . . . Film de bunun farkında olarak hikayeyi Stifler'in gaza getirmesiyle şekillenen Jim , Oz , Kevin ve Finch'in katıldığı bir hafta sonu kaçamağı olarak kurguluyor . Kızlar da partiye dahil edilmiş ama film tamamen erkek bakış açısına sahip . 1999 yapımı Amerikan Pastası 80 ' lerin videoda patlayan edepsiz gençlik furyası filmlerinin dirilticisi olmuştu . Son bölümün seriyi yeniden diriltecek ve ileri itecek gücü olduğunu düşünüyorum . Ciddiyetsiz eğlencenin arasına sıkıştırılmış sorumluluk söylemleri maziyi özleyen ama yaşamın getirdiklerinin farkında olan bünyelere iyi gelecektir . Gençler için bu tür filmlerin modası hiç bir zaman geçmez ama baştan belirteyim , yeniyetmeler bu filmin kötü adamları . . . Serinin takipçileri için güzel haber , Nadia ve ' Sherminator ' Sherman dahil herkes burada . . . Ahlaki bir sürü araz barındıran bu film başka hiçbir şey için değil ama bol bol gülmek için ideal . Murattolga @ gmail.com"
6,"Fatih Akın'ın uzun metraj filmleri Türkiye'de acayip bir sıralamaya göre gösterime giriyor . 2000 yılında çektiği Im Juli , 2004 yılında çektiği Duvara Karşı derken şimdi de 2002 yılında imza attığı Solino sinemalarımıza misafir oluyor.Senaryosunu Ruth Toma'nın yazdığı Solino , her ne kadar bir İtalyan ailenin dramını anlatıyor gibi gözükse de Türklerin yaşadığı çözülme ve çöküşe işaret etmekten geri durmuyor . Türklerin aile yapısına , komşuluk ve akraba ilişkisine , anavatan sevgisine , damak tadına benzerlikler taşıyan İtalyanların Almanya'da yaşadıkları sorunlara değinen Solino , biraz farklılıklar içeriyor gözükse de düpedüz Almanya'ya göç eden bir Türk ailesinin başından geçebilecek - hatta geçmiş - olayları naklediyor . Amato ailesinin isimleri değiştirilse , Pizza yerine dönerci / pideci açılsa , Hıristiyanlık yerine İslamiyet vurgusu ön plana çıkarılsa , tren yerine de otobüsle gidilse ve dükkanın ismi ailenin yaşadıkları köyün ismi oluverse ne değişir ? Hiçbir şey değişmez . İşte bu yüzden Fatih Akın , Kısa ve Acısız'da karakterlerin birini , Im Juli'de ikisini , Duvara Karşı'da hemen hepsini Türk yapmış olmasına rağmen bu filmlerin arasında çektiği Solino'da herhangi bir oynama yapmamıştır . Takdir edeceğiniz gibi filmdeki eleştiri / uyarı sadece İtalyanlara yapılmamıştır bu nedenle . Solino bir İtalyan ailesini anlattığı ölçüde bir Türk ailesini de anlatmış sayılabilir . Almanya'ya büyük umutlarla gidip , işçi olmaktan kurtulduktan sonra gıda sektöründe işveren oluveren , kendi fedakar eşini bırakıp sarışın bir Alman buluveren baba figürü , bastırılmışlıktan , görmemişlikten , yaşadığı kültür şokundan dejenere olan çocuk figürleri bizlere tanıdık gelmiyor mu ? Bir türlü çevre sahibi olma fırsatı edinemeyen , dilini bilmediği , kültürünü bilmediği Almanya'da , küçük ama şirin köyüne yani memleketine gitme özlemi çeken ve sürekli bunu düşleyen anne figürü bize yabancı mı ? Filmin anlatım biçimini ve teknik özelliklerini değerlendirmek gerekirse İtalyan anne - baba ve akrabalar biraz karikatürize edilmiş olsa da filmin ana karakterlerinin sahip olduğu özelliklerin ve hayata bakış açılarının anlaşılır biçimde izleyiciye aktarıldığı kanaatindeyim . Giancarlo'nun saldırganlığının ve acımasızlığının kökenleri çok iyi açıklanmakla beraber , abi - kardeş arasına giren aşkın gereksizliği ve Romano'nun anlam verilemeyen davranışları filmin en büyük eksikliklerini oluşturuyor . Kostüm çalışması ve dekorlar dönemlerin ana karakteristiğini başarılı biçimde aktarıyor , mekan seçimleri de filmin bütünlüğünü bozmuyor . Müzikler ve sesler için dikkat çekici veya çarpıcı bir yön içermediklerini ama renk çalışmasını incelikli bulduğumu söyleyebilirim . Daha karanlık şehir hayatı , fabrikaya yaklaştıkça koyulaşan planlar , iç ferahlatıcı , rengarenk İtalyan kasabası , iç karartıcı tren garı gibi daha bir çok seçim yerli yerinde . Kurgusunu , özellikle de merdivenlerden koşar adım çıkan çocukla yapılan 1964 ' den 1974 ' e geçişi ve Adriano Celentano'nun Il Tempo se ne va'sı eşliğinde yapılan 1974 - 84 geçişini çok beğendiğimi söylemek isterim.Solino Fatih Akın'ın diğer filmleri kadar güzel olmasa da , yine de eğlendirmeyi , düşündürmeyi ve hüzünlendirmeyi bilen iyi bir aile draması . Hem de içinde hiç Türk bulunmayan , ama göçmen Türklerin içine düştükleri sorun yumağını , sürüklendikleri iç burkucu durumu , yarattığı İtalyan ailesi metaforuyla olanca çıplaklığıyla / yalınlığıyla aktarmasını bilen başarılı bir drama ."
7,"Gizemli yazar Dennis Lehane’in felsefi polisiyeleri doğal olarak sinemacıların ilgisini çekmeye devam ediyor . Bir Lehane uyarlaması demek ; en başta iyi bir hikaye anlamına geliyor . Farklı bir ritmi olan , sırları ve sürprizleri bol bir hikaye . Gücünü küçük insanların büyük trajedelerinden alıyor . Sırları nedeniyle dengesizleşen , acılarıyla birbirinin hayatını karartan bu küçük insanlar genellikle unutulmaz oyunculuk performansları yaratıyor . Yazarın Gizemli Nehir’i yönetmen olarak gözünü yıldızlara diken Clint Eastwood’un dönüş filmi olmuştu . Uyarlamaya katkıda bulunan oyuncular ise kariyerlerinin en başarılı oyunculuk performanslarından birine sahip oldular . Dennis Lehane ; gizemli ve aynı zamanda kurtarıcı bir yazar . Ama kurtarıcılığının bir gizemi yok ve şimdi de Ben Affleck diye bir yönetmen kazandırdı beyazperdeye . Kızımı Kurtarın’ı öven pek çok eleştirmen ortalama oyuncu Ben Affleck’in gelecekte daha fazla kamera arkasına geçmesi gerektiğini yazıyor . Doğrusu oyunculuğu da özel yaşamı kadar tartışma yaratan Affleck’in kamera önünde tutarlı bir oyunculuk ortaya koyduğunu söylebilmek zor . Bağımsız filmlerde ısınan oyuncu büyük ve iddialı projelerde genellikle hayal kırıklığı yaratmış ; kült olma potansiyeli taşıyan yapımlarda gözükerek tutunma çabaları ise yavaş yavaş gözden düşmesine engel olamamış ve zamanla daha çok özel yaşamıyla vitrinde yer bulur olmuştu . Sanırım oyunculuğunun iyi kötü bir ' star'a ihtiyaç duyan bağımsız yönetmenler dışında çok fazla ilgi görmediğini düşünen Affleck için kamera arkasına geçmek bir kurtuluş senaryosu gibiydi . Şüphesiz Hollywood’da bir kural vardır ; kötü oyunculuğunuz bir şekilde affedilir , eğer aynı zamanda iyi bir yönetmenseniz . . . Tabii ki Affleck’in oyunculuk kariyeri için yönetmen olduğunu iddia edecek değiliz . Ama iyi bir sinema filminin ona istediğini vereceğine eminiz . İşte Dennis Lehane ona istediğini verecek isim ! Yazıya Affleck’e hafiften takılarak başladık çünkü Kızımı Kurtarın iyi bir film olmasına rağmen yönetmeninin bugüne kadar keşfedilmemiş müthiş bir sinemacı olduğuna inanmak güç . Hollywood’da iyi bir stüdyonun sağladığı iyi bir ekip tarafından desteklenen ortalama bir ( kiralık ) sinemacının çekeceği gibi çekmiş filmi . Belki en dahice katkısı , Casey Affleck’in baştan itici gelen , sonra sonra anlaşılan ve takdir edilen garip oyunculuğu olabilir.Kızımı Kurtarın , Gizemli Nehir ile aynı sularda yüzüyor . Filmin en başında kızını kaybeden uyuşturucu satıcısı bir kadını ve ailesini tanıyoruz . Kayıpların izini süren genç bir çift ailenin talebi üzerine kızın izini sürmeye başlıyor ve böylece uyuşturucu dünyasıyla tanışıyoruz . Kayıp kızı bulmanın güç hatta neredeyse imkansız olduğunun ortaya çıkmasıyla büyük takip yavaş yavaş sona eriyor ve iz süren çift bu başarısızlığın bedelini ilişkilerinin bozulmasıyla ödüyor . Ve uzun bir sakinliğin ardından Lehane sürprizleri gelmeye başlıyor . Şaşırtıcı ama anlaşılır ilk sürprizin ardından filmin izleyiciyi bambaşka düşüncelere iten asıl sürpriz geliyor ve filmin ahlakçı tavrını bilinen klasik dünyalar için değil , daha temel bazı soru ( n ) lar için sakladığı ortaya çıkıyor . Asıl tartışılması gereken konunun bu dünyanın nasıl bir yer olduğu değil , bu dünyaya çocuk getirmenin ve hemen sonrasında bakmanın ahlaki sorumluluğu olduğu söyleniyor . Belki klasik bir tartışma ama hikayenin bu konuya getirdiği sarsıcı bir örnek var.Ben Affleck’in dişe dokunur bir yönetmen becerisi göstermeden çektiği film aslında tipik bir televizyon filmi gibi başlıyor . Ev kadınlarının bayıldığı , gerçek hayat hikayelerine dayanan ve aile trajedilerini anlatan , kavgası gürültüsü ve mahkeme sahnesi bol filmleri . Fakat o filmlerde göremediğimiz türde bir gerçekçiliği var . İyiler ve kötüler ; kanun ve suçlular ; yeraltı ve yerüstü arasındaki keskin çizgi ortadan kalkmıştır . Kimsenin sokakları temizleme veya dünyayı daha güzel bir yer haline getirmek gibi bir amacı yoktur . Filmdeki tek amaç kayıp çocuğu bulmaktır . Filmin sonlarına doğru emekli hayatı süren şevkatli polis de bize suç olanın her zaman suç olmayacağını hatırlatıyor inanılmaz çözülme sahnesinde . Suçluyu ise uzakta aramamak gerekir . Tıpkı masumiyetin artık bizden çok uzakta olması gibi.Aslında , kabul edelim bu film Ben Affleck’in sinema dünyasındaki en iyi işlerinden biri ; ama bu yeni Clint Eastwood olduğu anlamına gelmiyor . Gerçek anlamda bir sinemacı olabilmesi için Eastwood gibi bolca denemesi gerekiyor ; yoksa garantili bir senaryoyu film haline getirmek kurtarıcı bir ' b planı ' senaryosunu da düşündürtüyor . Donuk , heyecansız ve zekası zaman zaman parlayan rollere iyi yakışan yetenekli kardeşi ile daha çok çalışması gerekiyor . Peki umutsuz muyuz ? Hayır . Kanıt ortada.Dennis Lehane’in gelecekte polisiye , kara film , gerilim türlerinde sayısız beyazperde başyapıtına imza atacağına ise hiç şüphe yok . Bu ilginç yazarla çalışmak isteyen pek çok usta sinemacı olduğuna eminiz . Hollywood’un geleceği kütüphanelerde ve kitapçılarda !"
5,"Greg McLean , "" Kurt Kapanı "" ile dikkatleri çekmişti , kanımca fazla abartılan bir film olsa da yabana atılacak bir film de değildi . Ortalıkta aynı tarzda olan ve esamesi bile okunmayacak nice film varken , Kurt Kapanı , senaryosunun gerçek olaylara dayalı olmasının da etkisiyle akıllarda kalan bir film olarak kayda geçti . Yönetmenin 2007 yapımı filmi "" Timsah : Nehrin Dişleri "" Kurt Kapanı referansıyla izlenmek konusunda bir ilgi kapısı açtı . Yoksa epey bunalmıştık zaten vahşi doğada geçen felaket temalı filmlerden . Özellikle canavarlaşmış hayvanların dehşetli hikayelerinden . Bir de şu var ; bu filmin orijinal DVD'si bile çoktan çıkmışken yabancı diyarlarda , biz de daha yeni giriyor vizyona . İster istemez bir bayatlık hissi uyandırıyor ki , bu durum kötü filmlerin cirit attığı şu ölü sezonda film hakkında acımasız bir önyargı yaratıyor.Yönetmenin memleketi olan Avustralya'da geçiyor film , tıpkı Kurt Kapanı gibi . Bunun avantajını fazlasıyla kullanmış tabii . Filmin başarısı için önemli bir etken atmosfer yaratma hususunda evinde olmanın getirdiği rahatlıkla başarılı olmuş . Doğal hayatın içerisinde geçen bir gerilim filmi izlemek isteyenlerin beklentisini karşılamak için epey çaba göstermiş.Filmin tamamıyla açık alanda yarattığı klostrofobi hissi ilginç bir durum aslında . Doğa ile bütünleşip kendini yenilemek isteyen insanların ürkütücü bir yaşam savaşına düştüğü süreç oldukça klasik bir anlatımla aktarılıyor bizlere . Pek keyifli turistlerin biraz sonra başlarına gelecek felaketle karşı karşıya geleceklerden , kahraman olarak ön plana çıkacak kişilere kadar her şeyi önceden anlıyoruz . Gezi boyunca birbirinden hoş manzaralar ve görüntülerle de karşılaşıyoruz . Adeta bir belgesel niteliğindeki görüntülerle karşılaşınca yönetmen hakkında çelişkili düşüncelere de sahip olmadan edemiyorsunuz . Zira kendi ülkesinde çektiği bu filmde güzel manzaralar , insanları çekecek güzellikler , fevkalade bir yeryüzü cenneti hissi yaratacak görüntüler sererken önümüze , canavarlaşmış timsah ürkünçlüğüyle bir anda tüm beğenimizi ve tatil planlarını rafa kaldırıyor.Yönetmenin bölgeyi çok iyi tanıdığını yaratmış olduğu gerçekçi sahneler ve atmosferden anlayabiliyoruz . Devasa timsahın gözüktüğü sahneler oldukça gerçekçi bir şekilde çekilmiş , doğanın karanlık yüzü de ürkütücü bir şekilde yansıtılmış . Zaten yönetmenin kendi çocukluğunda yörede geçen benzeri hikayelerle büyümüş olmasından dolayı hem bu konuyu seçmesini , hem de bu gerçekçi anlatım tarzını başarıyla yerine getirmesini daha iyi anlayabiliyorsunuz . Yönetmen tüm bu noktaları oldukça titiz bir şekilde inceleyip filme aktarmış olsa da , aynı özeni yarattığı karakterlerde ne yazık ki göremiyoruz . İnsanlar "" hayat devam ediyor "" klişesini abartırcasına yakınlarının vahşi şekilde katledilmesine karşı çok kısa bir sürede metin olmayı başarıyorlar ! Sanki her gün bu hayatta kalma oyununun içindelermiş gibi , kısa bir üzüntü ve şaşkınlığın ardından hayatlarına devam diyorlar . Bol kanlı vahşi yaratık filmlerinden hoşlananlar aradıklarını bir nebze de olsa bulabilirler bu filmde , ama genel olarak muadilleriyle kıyaslandığında çok fazla bir fark yarattığını söyleyemeyiz filmimizin . Tüm marifetini atmosfere dayalı olmaya borçlu olan filmlerden nihayetinde . Besin zincirinin en üstünde olmak gibi bir ayrıcalığın sahibi olmaları da , sinema sektörünün timsahları vahşi senaryolara malzeme etmeleri konusunda teşvik ediyor olmalı ."
3,"Hayran kitlelerini oluşturmuş edebiyat serilerinin sinemaya uyarlanmasının gişede başarıyı garantiler görünmesi ve tabii teknolojinin geldiği son nokta sayesinde , Yüzüklerin Efendisi ve Harry Potter gibi fantastik edebiyat eserlerinin ardı ardına beyazperdeye uyarlandığını görüyoruz . Bu akıma dahil olan ve önümüzdeki yıllarda sıkça karşımıza çıkacağı belli yeni proje ise C.S . Lewis'in Narnia Günlükleri'nin sinema uyarlamaları.Bu proje kapsamındaki ilk film , Narnia Günlükleri : Aslan , Cadı ve Dolap ( The Chronicles of Narnia : The Lion , The Witch and The Wardrobe ) güvenilen formülün işe yaradığını bir kez daha ispatladı ve başta Amerika olmak üzere tüm dünyada büyük bir gişe başarısı yakaladı . Hem de aynı dönemde vizyona çıkan King Kong'u ezip geçerek.Bu film projesinden önce böyle bir edebiyat serisinin varlığı hakkında sadece benim değil , genel olarak Türk okuyucu ve izleyicilerinin de pek fikri olmadığını anlıyorum . Bu durum filmi ülkemizde pazarlamak açısından bir handikap gibi gözükebilir ama film hedef kitlesine ulaşmakta zorluk çekmeyeceğe benziyor . Zaten Türk lokumlarından , aslanın isminin Aslan olmasına kadar , bizim halkımızın dikkatini çekebilecek çeşitli unsurlar da mevcut.Şrek filmlerinin yaratıcısı Andrew Adamson'ın gerçek oyuncu ve mekanlarla çektiği ilk iş olma özelliğini de taşıyan yapım , her şeyden önce bir aile filmi . İkinci Dünya Savaşı döneminde , güvende olmaları için anneleri tarafından bir akrabalarının yanına gönderilen , babaları ise cephede savaşmakta olan dört kardeşin gerçeküstü macerasını anlatıyor . Misafir oldukları Profesör Kirke'ün evinde , başka bir dünyaya açılan bir dolap keşfeden en küçük kardeş Lucy bu maceranın başlangıcına vesile oluyor.Girdikleri dünya olan Narnia'da kötü bir cadıya karşı iyi canlıları kurtarma görevini üstlenen kardeşlerin öyküsü , yaşları çocukluk ile ergenlik arasında değişen dört karakterin , savaş ortamı , ailelerini kaybetme endişesi ve büyüyor olma sürecinin bizzat kendisiyle başa çıkmak için oluşturdukları bir ortak kaçış bilinci olarak okunabilir . Narnia Günlükleri , kendi hedef kitlesi için bütün görsel tercihleriyle çok doğru bir film . Gerçek hayattan aşina olduğumuz hayvanlar üzerine kurulan canlı tasarımları , genel olarak aydınlık tonları ile canlı renk paleti , kan ve şiddet eylemlerinin hiç gösterilmemesi ve rahatsız edici ya da korkutucu görsel öğelerden kaçınılması , bu yapımı ailelerin çocuklarını gönül rahatlığıyla götürebilecekleri bir filme dönüştürüyor . Özellikle Harry Potter gibi çok daha karanlık temeller üzerine inşa edilmiş bir seriye kıyasla oldukça rahat seyredilebilen bir film . Aslan karakterine Liam Neeson ses verirken , Cadı rolünde Tilda Swinton'ı izliyoruz . Ancak , kanımca , finaldeki savaş sekansı dışında , Swinton'ın alıştığımız gücüne şahit olamıyoruz . Belki de filmin yumuşak bir aile filmi olma tavrının bir parçasıdır ama benim en çok takıldığım noktalardan biri , Cadı'yı yeterince ürkütücü bir tehdit olarak hissedememekti . Buna karşılık , en küçük kardeş olan Lucy rolünde Georgie Henley ve satir Mr . Tumnus rolünde James McAvoy özellikle sempatik ve sevilesi performanslar veriyorlar.Yapım tasarımı , kostüm ve makyaj gibi özelliklerinden çekim mekanlarına kadar , Yüzüklerin Efendisi ve Harry Potter serilerini fazlasıyla andırsa da , söz konusu iki seriye kıyasla kendisine seyirci kitlesi olarak çok daha belirgin bir şekilde aileleri seçmiş olan Narnia Günlükleri , çocukluk ve ilk gençlik dönemindekilere gönül rahatlığıyla tavsiye edilebilir . Başarılı görsel efektleri ve aksiyon dozuyla tatmin edici olacağı gibi ; hiçbirini büyücülüğe özendirmeyecek ya da zebaniler ile korkutmayacaktır ."
4,"Kurtların Kardeşliği’nin yönetmeni Christophe Gans’a korku oyunlarının sessiz öncüsü Silent Hill’i senarist / yönetmen Roger Avary tarafından yazılmış bir ' kullanma kılavuzu ' ile birlikte vermek kulağa ilginç bir fikir gibi geliyor . İtibarı yerlerde sürünen oyun filmlerini düşünürsek , böyle bir projeyi kalburüstü işlere imza atan iki sinemacıya emanet etmek önemli bir karar . Fakat 127 dakikalık Sessiz Tepe’yi düşündüğümüzde bu işbirliği en çok kılavuz aşamasında patlamış gibi gözüküyor . . . Video oyunlarından film yapmanın çok da ciddi bir iş olmadığını düşünen ilk isim Peter Jackson olmasa gerek . Fakat sinemacı bu aralar yapımını üstlendiği Halo projesiyle video oyunu uyarlamalarının sıkıcı algısını kırmaya çalışıyor . En azından Halo şimdilik oyun ve sinema teknolojilerinden eşit oranda beslenen farklı bir deneyim olarak karşımıza çıkacak gibi gözüküyor . Şüphesiz bu alanda yapılacak olan araştırmalar çok önemli . Çünkü Silent Hill oyunlarından uyarlanan Sessiz Tepe’de de gördüğümüz gibi , ' oyun deneyimini ' pasif izleme deneyimine çekmek her koşulda bir geri adım oluyor . Hele ki elinizde yarattığı dehşet atmosferi ve sürükleyiciliği ile türünde ön sıralara yerlemiş bir oyun varsa , filmleştirme son derece saçma bir girişimden öteye gidemiyor . . . Gans’ın filmini kaynağından bağımsız ele aldığımızda ise , filmin görüntü ve atmosfer yaratma konusundaki başarılarını gölgeleyen mantık hataları dikkati çekiyor . İlk aklımıza gelen internet sitelerinde yaptığı araştırmaya ( nedense ) fazlasıyla güvenerek karısını ve kızını aramak üzere son derece gereksiz bir yolculuğa çıkan babanın bölümleri . Kesinlikle inandırıcı olmayan bu bölümlerin olayların gidişatına da hiçbir katkısı olmuyor . Biri anne , biri polis iki kadının küçük bir kızı aramak için yaptığı yolculuk pek çok yerde oldukça karmaşık ve anlaşılmaz bulunmuş , fakat esas sorun bu da değil gibi gözüküyor . Yaratık tasarımları başarılı olmakla birlikte , filmde yer alan bütün karakterlerin bu yaratıkların gerisinde kalan figüranlara dönüştüğü söylenebilir . Bu klasik yapıya ucuz korku filmlerinden alışık olsak da , en azından Roger Avary isimiyle ve filmin iddialı biçimiyle bağdaşmadığını söyleyebiliriz . Aslında bütün bir film , oyundaki gibi araştırma sekansları üzerine kurulduğu zaman , hele de karakterler belirli bir ilgiyi uyandırmıyorsa , film için söylenecek çok söz kalmıyor . Sessiz Tepe’yi ucuz oyun uyarlamaları dışında farklı bir yere yerleştirmemiz gerekirse , adres Kâbus Sineması olabilir . Bütün filmlerin karanlık bir rüyayı andırdığı ve o rüya atmosferi içinde her tür akıl almaz olayın gerçekleştiği , klasik karakter ve olay örgüsü gibi beklentilerin unutulduğu türe yani . Oyundan alınma industrial müzikleri ile birer uzun Marilyn Manson ve Nine Inch Nails videosu izlediğinizi de düşünebilirsiniz tabii . Size kalmış.Kesinlikle video oyunları sinemayı daha başka şekillerde , daha yaratıcı biçimlerde etkilemeli . Oyun deneyimi kimi açılardan sinemanın yanına bile yaklaşamadığı daha farklı hazlara sahip . Bu gerçekleri sinemayı zenginleştirmek için kullananlar şüphesiz geleceğin sinemasına da katkıda bulunacaklardır . O nedenle beklentilerimiz gerçekten iyi bir kısa filmciye emanet edilen Halo projesinde . Yapımcı Peter Jackson da daha önce görmediğimiz türde ' oyuncaklı bir film ' hazırladıklarını söylüyor . Kim bilir , belki de sıradan oyun uyarlamalarının sonu geliyordur ."
6,"21 , Ocean's serisi ve Tutku ( Rounders ) arasında bir yerde durmayı amaçlıyor . Hem Vegas'ın ışıltısı ve eğlencesi üzerine stilize bir eğlencelik , hem de yüksek rakamlı kumarın tehlikesi ve sömürüsü üzerine bir ahlâk hikayesi ortaya koymak istiyor . İşin sonunda ışıltılı Hollywood / Vegas karması ağırlığını basıyor ve kolay unutulabilir bir yapım olarak sonuçlanıyor 21 . Yazık , çünkü 21 ' e ilham kaynağı olmuş , bir avuç MIT öğrencisinin kart sayarak Amerika'nın dört köşesinde onlarca gazinoyu soyup soğana çevirmesini anlatan Bringing Down The House isimli yarı gerçek , yarı kurmaca kitap , fırsatçılığın mekanizmasını inceleyen daha gerçekçi bir drama yapısı sunuyor.Her ne kadar orijinal kitap gerçek hayatta yaşananlara bazı eklemelerde bulunsa da , 21 bu hikayeyi olabildiğince alışılagelmiş bir Vegas macerasına dönüştürmek için elinden geleni yapıyor . Bu değişimlerin arkasındaki sebepler gayet bariz . Aslında bu kararların barizliği ve kolaylığı 21 ' in en çok üzen özellikleri.Mesela gerçek hayatta Asyalı olan MIT Blackjack grubunun en başarılı üyesi Jeff Ma'nın , film versiyonunda isminin Ben Campbell gibi tipik bir anglo - saxon ismine dönüştürülmesi ve beyaz bir aktör tarafından ( Across The Universe'den Jim Sturgess ) canlandırılması . Ma , basında bu seçim hakkında bir sorunu olmadığını belirtti , fakat yine de kitaptaki MIT öğrencilerinin çoğunun Asyalı olmasına rağmen , filmde sadece bir karakterin Asyalı bir aktör tarafından canlandırılması Hollywood'un etnik çeşitlilik bakımından halen büyümeye ihtiyacı olduğunu ortaya koyuyor.Ayrıca Ben ile bir diğer MIT Blackjack kart sayıcısı tipik "" dahi süpermodel "" tiplemesi Jill ( Kate Bosworth ) arasında yaratılan romantik alt - hikaye , zorlama bir duyguya sahip . Belki de gerçek hayatta bu ikili arasında herhangi bir romantizm oluşmaması bunun sebepleri arasındadır . Ben'in Harvard'a gidebilmek için paraya ihtiyacı olduğundan kart saymaya karar vermesi haliyle ona olan sempatimizi güçlendirmek için yaratılmış bir motivasyon . Gerçek hayatta Jeff Ma'nın ZENGİN OLMAK gibi anlaşılması güç bir nedenle kart sayması tabii ki fazla yüzeysel bir sebep 21 ' in senaryo yazarları için . Neyse ki "" Annem hasta . Ameliyat için para lazım "" numarasıyla karşılaşmıyoruz.Vegas'a yolu düşmüş biri olarak hep çoğu televizyon şovunda ve filmde Vegas'ın fazla ışıltılı , heyecan ve macera dolu bir yer olarak gösterildiğini düşünmüşümdür . Vegas'ın küçük bir kısmı gerçekten ışıltılı ve çekici olabilir , ama çoğunluğu ışık girmeyen , soluk ve depresif kumar masalarıyla , yaşama arzusunu yitirmiş alkoliklerle dolu . 21 , Vegas Strip'i bütün şanıyla gösteren stilize helikopter çekimleri ve romantizm dolu dinamik gazino sahneleriyle MIT grubunun ne kadar eğlendiğini gösteriyor sadece.Gerçek hayatta grubun tamamiyle oyuna odaklandıklarını , yani kulüplerden , partilerden ve pahalı alışverişten uzak durduklarını akla getirdiğimde , Vegas'ın daha monoton tarafını ve MIT grubunun bu monoton mekanizmanın içinde kaybolmasını inceleyen daha aklı başında bir drama akla getirmemek mümkün değil.Haliyle bu tür bir proje , Bu Nasıl Sarışın ve Vay Kaynanam Vay gibi hafif romantik komedilerin yönetmeni Robert Luketic'e verildiğine göre yüksek beklentilerle yaklaşmak zor . Luketic , her daim hareket eden kamerası ve CGI kart çekimleriyle Blackjack kadar basit bir oyunu ilgi çekici kılmayı başarıyor . İki saati aşkın süresiyle aynı konu noktalarını üst üste tekrarlayan 21 , yarım saat kadar kısaltılsaydı , en azından kolay unutulabilir "" kısa "" bir eğlencelik olabilirdi . Fakat bu haliyle yavan , alışılagelmiş ve sıkıcı bir Vegas macerası ."
6,"Hollywood semalarından , yeniden ülkesi Hollanda'ya Kara Kitap bileti ile geçiş yapan Paul Verhoeven'ın isabetli bir karar verdiğini söylemek gerek . Yaklaşık 20 senedir ülkesinde film çekmeyen ve Hollywood'un bol ışıltılı bilgisayar efektlerinin cazibeli sularında yüzen Verhoeven , bir nebze olsun sinemayı hatırlamışa benziyor.Verhoeven , yönetmenliğinin ilk yıllarında Hollanda'da çektiği Turkish Delight , Soldier of Orange gibi filmleri ile Avrupa'nın önemli yönetmenlerinden biri olmaya aday iken Hollywood'a sıçrayışı ile bilim kurgu sularında yüzmeye başlamıştı . RoboCop , Gerçeğe Çağrı gibi filmleri , kalburüstü bilim kurgu örnekleri arasında yer alsa da , arka arkaya gelen Temel İçgüdü ve Showgirls ile kariyerinin dip noktasına doğru ' çakılma ' düzeyinde irtifa kaybediyordu.Her yıl Oscarlar'la birlikte dağıtılan yılın en kötülerinin seçildiği Altın Ahududu'ya giden ilk yönetmen olma medeni cesaretini gösterirken aklından neler geçiyordu bilinmez ama , o geceden sonra kariyerinin bir noktasında , yeniden ülkesine dönerek kendisini sıfırlama arzusunu duymuş olmalı . 1983 ' ten bu yana ülkesinde çektiği ilk film olan Kara Kitap , her ne kadar görsel anlamda Hollywood yıllarının izlerini taşısa da , yönetmenin önceki filmlerinden ciddi şekilde ayrılıyor.İkinci Dünya Savaşı'nın tüm şiddeti ile devam ettiği yıllarda Hollanda asıllı Rachel , tüm ailesinin Naziler tarafından katledilmesine rağmen hayatta kalabilmeyi başarabilmiş bir Yahudi'dir . Başına gelen tüm felaketlerden sonra hayatını sürdürmek için tek bir yolu kaldığına inanmıştır : Nazilere karşı gittikçe güçlenen direniş örgütlerine katılmak ! O koşullarda ne kadar iyi yürekli insan bulunabilirse o kadar iyi yürekli olan bir Nazi subayının kendisine aşık olması ile Nazilerin içine sızarak direniş gruplarındaki arkadaşlarına casusluk yapacaktır.Rachel ve isim değiştirmesinden sonra da Ellis olarak izlediğimiz Hollanda'nın en tanınmış oyuncularından Carice van Hauten , kariyerinin en başarılı performanslarından birini çıkartarak filme neredeyse tek başına imzasını vurmuş diyebiliriz . Zira eğer bu filmdeki rolü , oynadığı bir tiyatro oyunu ile film çekimlerinin aynı zamana denk gelmesi yüzünden kendisinden alınsa imiş , hem kendisi hem de film adına yazık olabilirmiş . 1976 doğumlu genç oyuncu , Verhoeven'ın , özellikle kadın vücudunu ve cinselliği kullanışındaki sınırsızlık sonucu , Rachel karakterinin bütün gerektirdiklerini sonuna kadar yerine getirmekte çekinmeyen oyunculuğu ile bu rol için yapılabileceklerin sınırlarında dolaşıyor.İki saati aşan uzunca süresine rağmen filmin , başından sonuna kadar insanı sıkmadan , zaman zaman artan geriliminin içine seyirciyi kolayca ortak etmeyi başardığını söylemek mümkün . Tüm bunlara rağmen Kara Kitap'ın , unutulmazlar arasına kazındığını söylemek de zor . Sorunsuz bir şekilde kayıp giden yapısına rağmen filmin , içerik olarak söylediği sözler arasında farklı ve çarpıcı olan bir şey bulunmuyor . Savaşta kurban durumunda olan insanların da , aslında çok masum olmadıkları üzerinde bir söyleme sahip olan filmi , dürüst diye nitelemek elbette ki mümkün . Ama bu söylemdeki filmler içinde en başarılılardan biri olduğunu düşündüğüm István Szabó'nun Taraf Tutmak filminin yanında Kara Kitap , malesef ki daha gösterişli bir yapım olmanın ötesinde bir artıya sahip değil . Filmi Hollanda'nın en pahalı yapımı yapan bütçe değeri , Verhoeven'ın diğer Hollywood yapımları arasında hiç de mühimsenecek bir rakam olmamasına karşın , filmin gösterişini sağlamlaştırmış olduğu da bir gerçek . Tüm bunlara rağmen pek çok kez beyazperdede işlenmiş olan İkinci Dünya Savaşı konulu filmlerden sıyrılan bir yanı malesef ki yok . Kendini başından sonuna kadar sıkmadan izleten , gerilim dolu , ortalama bir dram filmi izlemek beklentisi ile ekran karşısına oturduğunuzda , sizi kesinlikle tatmin edecek ama bittiğinde ' ben buna benzer çok fazla film seyrettim ' demekten de kendinizi alamayacağınız bir film karşımızdaki . . ."
7,"Bir komşumuz vardı , Elizabeth Taylor’ı çok beğenir ve salt o oynuyor diye filmlerine giderdi . Umarımbeyazperdenin siz sevgili ziyaretçileri bu anlayışı aşmışsınızdır . Rahmetli komşumu anmamın nedeniyse , Cameron Diaz . Malumunuz ' Hiç hesapta yokken ' filmi afişlerinde kendisinin ismi hepimize huzur , neşe vesıcak hisler silsilesi vaadetmekte . Ancak filmin sayın Diaz hayranlarını hayal kırıklığına uğrattığı kulağımaçalındı . Eğer yanlış anlamadıysam neden ; sayın Cameron Hanımefendinin filmde pek arz - ı endam eylememesi ve ona aç gözleri dolu dolu bırakmasıymış.Allah Cameron hanım’ı sevdiğine bağışlasın diyerek geçelim film hakkında konuşmaya . Yurdumuzda pek aşina olmadığımız ' bekarlar partisi ' diye dilimize çevrilen sosyal olgu ' Hiç hesapta yokken'e damgasını vurmakta.Anladığım kadarıyla bu tip partilerde amaç , müstakbel damadın hayta arkadaşlarının kendisine içki , uyuşturucu ve hayat kadını üçlemesinden oluşan bir günah paketi sunmaları . Bu günah paketinin sacayaklarından biri olan hayat kadınının temel sevişme hareketlerininicrası esnasında kadınlığını yaptığı hayata gözlerini kapaması filmin tabiri caizse ateşleyici noktası.Bu noktadan hareketle , müstakbel damatın kanka tayfasının özensiz hareketleri sonucu film heyecanlı bir olaylar dizisi halinde devam ediyor . Ancak burada duralım vedaha izlemeyenlerin hevesini kaçırmayalım.Gelelim bu filmden çıkarılacak derslere . Öncelikle bekarlar partisi denilen sosyal birliktelik halinde , hayat kadınlarınaişlerinin icrası için uygun yerler gösterilmeli . Yoksa filmde şahit olduğumuz türden bir iş kazası heran karşımıza çıkabilir.Başka önemli bir konuda arkadaş seçimi . Kanka gruplarımızda psikopat eğilimli kişilerin olmamasına özen gösterelim derim ben . Çünkü bu tip kişiler ' Hiç hesapta yokken ' de karşımıza çıktığı gibi insan öldürmeye heves ediyorlar.Bu durum da rahatsız edici sonuçlar doğurabiliyor.Son ders evlenmek üzere olan beyazperde ziyaretçilerine . Düğün öncesi müstakbel eşinizi iyice gözlemleyin . İhtirasla düğün hazırlıklarına kendisini vermişse 1 ) Arkadaşlarınızla bir olup herhangi bir sebepten onu bunu öldürmeyin2 ) Eğer öldürdüyseniz bunun düğünü engellemesine izin vermeyin.Denir ki düğünü ertelenme tehlikesinde bir kadın tırnaklarını çıkarmış saldırgan bir kaplandır.Bir başka komşumuz da derdi ki ' kadına gökyüzünde düğün var de , merdiven nerde diye ağlar ' . Hollywood’un bu tip konulara film çekmesi böyle atasözleri olmamasındandır . Evet , evet ondandır ."
8,"Son Ültimatom çekime girmeden önce yönetmen Paul Greengrass ve yazar Tony Gilroy arasında geçen tartışmaları izlemeyi çok isterdim . Birinin elinde makas , diğerinin elinde karalama kalemi , senaryonun her sayfasını kesip karalayıp hikayenin ana amacı ile alakası olmayan bütün karakterleri , diyalogları ve detayları bir kenara attıkları , buruşturulup bir kenara atılmış senaryo sayfalarının küçük tepeler oluşturduğu kaotik bir toplantı odası hayal ediyorum . Son Ültimatom , klasik aksiyon sineması şablonunu alıp karakter gelişimi , alt konu ve hatta hikaye gibi gereksiz elementleri sıyırarak seyirciyi süper casus kahramanımız Bourne'un iki saat boyunca hedefine uçan ok misali A noktasından B noktasına koşturduğu filtresiz bir adrenalin yolculuğuna davet ediyor.Eğer Son Ültimatom , Bourne serisinin ilk filmi olsaydı , bu riskli ve alternatif anlatım stili göze batabilirdi . Ama ilk iki filmi izlemiş herhangi bir seyirci için , serinin son filminin bu kadar duraksız ve sürekli gergin bir deneyim olması şaşırtmamalı . Sonuçta ilk Bourne filmi , Bourne'un karmaşık geçmişi ve Marie ( Franka Potente ) ile gelişen aşk hikayesine odaklanan , harikülade birer kavga ve takip sahnesine sahip olmasına rağmen , ustaca elden geçirilmiş bir casus gerilimi idi . Bütün karakterleri ince detaylarıyla tanıtmaya odaklanan ilk film , Bourne destanı içinde bir nevi birinci perde görevi görüyordu . Serinin ikinci filmi ise Bourne'un geçmişini bir kenara atarak , daha arka planda kalmış , daha mütevazi yan görevlere bağlanıp , ince casus gerilimi ile duvardan duvara aksiyon arasında gidip geliyordu . Yani tipik bir ikinci perde.Son Ültimatom ile Bourne macerasının üçüncü perdesindeyiz ve her aksiyon filminin üçüncü perdesinde olduğu gibi kinetik ve duraksız , kesin ve kalıcı bir kapanışa doğru ilerliyoruz . Tek fark , normalde 20 dakika süren bu kapanış sekansları , yaklaşık iki saate uzatılmış bir biçimde önümüze seriliyor . Son Ültmatom'da hafızasını kaybetmiş yenilmez casusumuz Jason Bourne'un eğitimini başlattığı , Black Briar kod adlı gizli bir CIA kordonunun peşinden gitmesini , bu sayede geçmişi ile olan bütün açıkları kapatmasını izliyoruz . Hikayenin bütün amacı Bourne'u dünyanın bir köşesinden diğerine atarak , Black Briar'ın ana karargahını bulmaya çalışması . Rusya'dan İspanya'ya , Londra'dan Fas'a , ve sonunda New York'a sek sekliyoruz . Tabi ki bu mekanların hepsi , kendilerine ait birer kavga / çatışma / takip sahnesine sahip . Özellikle çatıdan çatıya zıplama ile başlayıp uzun ve vahşi bir kavga ile sonuçlanan Fas sekansı , bu yılın en nefes kesici aksiyon sahneleri arasında yerini hak ediyor.Peş peşe seyirciyi koltuklarına yapıştıran , ustaca elden geçirilmiş aksiyon sekanslarının arasında biri tamamiyle gereksiz , biri güçlü performanslarıyla dikkat çeken iki küçük alt konu izliyoruz . Bu alt konulardan gereksiz olanı Julia Stiles'ın canlandırdığı CIA teknisyeni Nicky Parsons ve Bourne arasında , Bourne hafızasını kaybetmeden önce güya oluşmuş aşk hikayesi etrafında dönüyor . Bu alt konu gereksiz olduğu kadar mantıksız , ve senaryo yazarları tarafından son anda ortaya atılmış gibi . İlk iki filmde Nicky'nin Bourne'u tanımadığı barizken üçüncü filmde bu ilişkinin eskiden kalma derin bir aşk hikayesine dönüşmesi ilginç . Filmin duraksız takip ve kavga sahneleri arasında kısa da olsa bir köprü görevi gören ikinci alt konu , iki CIA yöneticisi Pamela Landy ( Joan Allen ) ve Noah Vosen'ın ( David Strathaim ) Bourne'un kaderi ile ilgili girdikleri ince politik çatışma üzerinde oluşuyor . Allen ve Strathaim gibi iki efsanevi karakter oyuncusunun alttan kaynayan güç oyunlarını izlemek bir zevk . Sıra Bourne'a geldiğinde ise , her ne kadar bu üçüncü bölümde senaryo aksiyona odaklandığı için Bourne'un iç dünyasına fazla inilmemesine rağmen , ve bu yüzden ona duyduğumuz sempati küçük bir darbe yese de , Matt Damon vücudu hızlı ve sert olduğu kadar ruhu pişmanlık ve karmaşa ile dolu ölüm makinesi casus Jason Bourne'u kesintisiz bir konsantrasyon ile ekrana aktarıyor.Son Ültimatom vizyona girdiğinden beri , filmin baştan sona her karesinde kullanılan sallantılı kamera tekniğinin ne kadar gereksiz ve mide bulandırıcı olduğuna dair film eleştirmenleri tarafından bir sürü makale yayınlandı ; her tür sinema sever internette bu konuda uzun tartışmalara girdi . İlk olarak belirtmeliyim ki , Son Ultimatom kesinlikle gelmiş geçmiş en sallantılı , sırf kamera hareketleri bakımından en mide bulandırıcı film değil . Blair Cadısı ve Dönüş Yok gibi filmlere göz atmış her seyirci benimle aynı fikri paylaşacaktır . Ayrıca Paul Greengrass'ın türe getirdiği bu durmaksızın kinetik , taze görsel stilin , hikayenin akışına uyduğu sürece kullanılmasında bir sakınca görmüyorum . Sonuçta baştan sonra hararetli aksiyon sahnelerine odaklanan bir hikayenin dingin bir kamera kullanımı ile ekrana aktarılması beklenmemeli.Son Ültimatom , aynı gün vizyona giren Hepsini Vur ile ilginç bir "" İki Film Birden "" görevi görecektir aksiyon seyircisi için . Hepsini Vur , olabildiğince abartı , ton ve stil bakımından umarsız , belli bir amaç olmadan her tarafa sıçrayan utanmaz ve arlanmaz bir eğlencelik . Son Ultimatom ise Bourne'u bir iki kez Süperman - imsi pozisyonlara sokmasına rağmen , olabildiğince gerçekçi , yerli yerinde , klasik aksiyon prototipine eforsuzca yerleşen , kalite ve ustalık ile elden geçirilmiş bir film . Bu iki örnekten birini seçmeniz gerekirse , iç rahatlığıyla Son Ultimatom'u tavsiye edebilirim , her ne kadar Hepsini Vur'un daha orijinal ve başarılı bir örnek olduğunu düşünsemde . Hepsini Vur , içinizdeki hınzır veleti doyasıya eğlendirirken , Son Ultimatom ciddi ve klasik aksiyon hayranlarını yine doyasıya tatmin edecektir ."
4,"Tarihi figürler ile onlar hakkında yazılan kitaplar , çizilen resimler ve çekilen filmler arasında hep farklar olmuştur . Figürün şöhreti fazlaysa aradaki fark da artar . Zira , bu figür , yaşadığı toplumu aşıp tüm dünyanın belleğinde yer edecek kadar ünlüyse , epey de düşman kazanmıştır . Dolayısıyla aradan geçen zaman diliminde dostun düşmanın ortaya koyduğu eserler de farklılaşır . Figürümüz Moğol İmparatarloğu'nu kurup Dünya'nın en büyük fetihlerine imza atan Cengiz Han . Resmi tarihi hep kazananların / hayatta kalanların yazdığından hareketle Batı dünyasında kendisinden "" barbar "" diye söz edilmesine , kendi coğrafyasında ise milli kahraman olarak kabul görmesine şaşmamalı . Yazımıza böyle bir giriş yapmamızın nedeni , Kazakistan'ı bu yılki Oscar'larda temsil eden filme yöneltilen en ciddi eleştirinin de bu noktayla alakalı olması . Filmin senaryosu , tartışmalı Rus tarihçi Lev Gumilyov'un eserlerinden esinlenilerek yazılmış . Gumilyov , tartışmalı biri çünkü resmi tarihin dışına sapan düşüncelere sahip . "" Yeni Avrasyacılık "" olarak bilinen akımın öncüsü ve ilgi alanı Asya'da kabile hayatı süren kavimler . . Durum böyle olunca , Batı'da öğretilen "" Cengiz Han "" ile filmdeki "" adam "" arasında dağlar kadar fark var . "" Gittiği her ülkede , ordusunun yağmalamalarına izin veren , önüne gelen her kadına bizzat tecavüz eden , böylece sayısız çocuk yaparak tohumlarını Dünya'nın yarısına saçan adam "" gitmiş , yerine "" kaçırılıp hamile bırakılan karısına ve ondan doğan çocuğa sahip çıkan , o dönemde görülmemiş şekilde kadını için savaş açan , düşmandan elde ettiği ganimeti askeriyle paylaşan , eşitlikçi , onuru için yaşayan , ermiş suratlı bir zat "" gelmiş.Asya'da geniş bir coğrafyada bölünmüş halde yaşayan Moğol kabilelerinden İmparatorluk yaratan bir askeri deha , bir toplum mühendisi olduğunu düşmanları bile inkar etmiyor zaten . Lakin filmde çizilen karakter , "" iyi bir insan "" portresinin de ötesinde , sanki ilahi özellikleri bulunan biri . Takatı kesildiğinde bile kılıcı kendi kontrolünün dışında düşmanlarını doğruyor , Budist rahipler onu rüyalarında görüyor , Tengri / Gök Tanrı'dan bile korkmuyor ; kendi deyimiyle tüm Moğollar arasında "" istisna "" bir tip . Bu seçilmiş kişinin , küçük bir çocukken kendisine eş seçmesiyle başlıyor hikaye . Kağan olan babası düşman kabileler tarafından zehirlenince başa geçirilmek yerine öldürülme tehlikesi yaşıyor : tek başına kaçıyor ve koca bozkırlarda tam da Gumilyov'un mest olacağı şekilde doğayla yapayalnız kalıyor . "" Kaçacağı yer kalmadığı için "" korkmayı bırakıyor , Gök Tanrı'yı tanıyor . Sonrasındaysa birden 30 ' larını çoktan geçmiş koca adam olup çıkmış bir halde perdede beliriveriyor . Bizim eleştirimiz de bu noktada başlıyor . Ünlü Japon oyuncu Tadanobu Asano'nun devreye girdiği bu yetişkin Timuçin portresi sanki çoktan Cengiz Han olmuş da uzatmaları oynuyor dedirtecek cinsten . Fazla bir aşmış , fazla bir bitirmiş . İleride Cengiz Han olacak bir adamın , tüm bilincinin şekillendiği o toy döneme , o kritik geçiş dönemine daha çok vakit ayrılsaymış keşke . Timuçin'in bu kadar iyi nasıl savaşabildiği , neden karısına bu kadar tutkuyla bağlandığı , neden tüm kabileleri birleştirme gibi bir hayalinin olduğunu bilmiyoruz . Film de buna yanıt aramak yerine daha en baştan tarafını seçiyor . Tanrısal bir "" kurt bakışı "" yla Timuçin'in kaderinin en baştan çizildiğini anlatıyor . O yüzden kılıcı onu yalnız bırakmıyor , o yüzden Budist Rahip onun için çölleri aşıyor , kendisinden kat be kat güçlü ordulara sahip düşmanlarını o yüzden yenebiliyor.Yönetmen Sergey Bodrov'un bu savaş sahnelerindeki hünerini özellikle belirtmemiz gerekiyor . Oliver Stone'un Alexander'da düştüğü içler acısı durumdan eser yok . Sanki Çağrı ya da Braveheart'tan fırlamış gibi duran bu sahnelerde farklı bir estetik var . 10 yıl önce Rusya adına yarışıp kazanamadığı Oscar'a bu yıl da Kazakistan'la ulaşmaya çalışıp yine eli boş dönen Bodrov , sinematografik açıdan ustalığını konuşturmuş . Bir parantez de Cengiz Han'ın önce kankardeşi ardından düşmanı olan Jamukha rolünde son derece çarpıcı bir performans ortaya koyan Çinli aktör Honglei Sun için açmak gerek . Asano ile birlikte oynadığı sahneler , rol arkadaşından rol çalmanın ötesinde Jamukha karakterinin Timuçin üzerindeki ağırlığını yansıtması açısından da önemli . Bodrov'un Mongol'u Cengiz Han üçlemesinin ilk halkası olarak tasarladığını da belirtelim . Tarihe ya da biyografik filmlere meraklı olanlar , bu filmde aradıklarını büyük ölçüde bulacaklar . Zira hem çektiği filmi , hem de uğruna film çektiği figürü çok seven bir yönetmenin , hele de işinin ehliyse size nasıl bir sinemasal lezzet tattırabileceğini mutlaka gidip görmeniz lazım ."
8,"Alice Harikalar Diyarında , maceraya fazlaca meraklı küçük bir kızın kendininkinden çok farklı bir dünyaya yaptığı yolculuğun başta eğlenceli , ancak sonraları bir o kadar gerilimli ( Kupa Kraliçesi'ni ve Alice'in yaşadığı zorlukları unutmayalım ) öyküsünü anlatır . Oz Büyücüsü'nde de başka bir küçük kızımız Dorothy Gale , yine bambaşka bir dünyaya giderek tuhaf arkadaşları ile birlikte büyükbüyücünün sırrını ortaya çıkarır . Bu iki öyküde de kızlarımız kahramanca hareket ederler ve pek fazla korktukları söylenemez . Oysa içine düştüğü durum itibari ile onlara benziyormuş gibi görünen Ruhların Kaçışı'nın Chihiro'su hiç de onlar kadar maceracı ruhlu değil . Hatta bırakın maceracı ruhu , anne ve babasından daha olgun davranabilen bir çocuk . En azından tüm çocuklara verilen öğütleri unutmamış görünüyor : bilinmeyen , ıssız yerlere ( tünellere ) girmemek ve sahipsiz lokantalarda oturup izinsiz yemek yememek.Neylersiniz ki sigara tiryakisi doktor misali , ona öğüt veren ebeveynleri kendi öğütlerine ilk uymayanlar olduğundan insanların kesinlikle girmemesi gereken , ruhların , cadıların , tanrıların dünyasına hapsoluyorlar ; hem de domuza dönüşmüş şekilde . Durum karşısında çok korkan 10 yaşındaki Chihiro'ya da bu dünyada nasıl yaşayabileceğini ve anne - babasını nasıl yeniden insana dönüştürebileceğini bulmak düşüyor.Bu yaşta bir çocuğa göre çok zor görünen bu görev için , hemen ona yardımcı olacak birkaç arkadaş ediniyor . O'nu insan olduğunu anlayabilenlerin elinden kurtaran Haku , Chihiro'ya büyü ile herkesi yönetimi altında tutan Cadı Yubaba'nın Japon banyo evinde bir iş bulmasını salık veriyor . Chihiro , cadıyı zor da olsa ikna ederek onunla bir iş anlaşması imzalıyor.Neyse ki Chihiro , gerçek adını esrarengiz Haku sayesinde unutmuyor da büyü ona tam olarak sirayet edemiyor . Film ilerledikçe maceranın dozu aşama aşama artıyor ve birbirinden ilginç karakterler geçidi devam ediyor . Chihiro'ya yardım eden tipler arasında en üzerinde durulacak olanı , Yüzsüz . Bir garip ruh olan Yüzsüz , yalnızlıktan mustarip . Arkadaş edinebilmek için bulduğu herkese gerçek olmayan altınlar dağıtıyor . Herkes de para tuzağına kanarak onun çevresinde pervane oluyor . Ancak dostluklarının samimiyetsizliği ölçüsünde Yüzsüz de acımasız bir canavara dönüşüyor . Tabii Chihiro sayesinde kendine gelip , eski haline dönüyor ( hem de bir dost kazanmış olarak ) . Ruhların Kaçışı bir anime , ama kendisine basit ve çocuklar için yapılmış bir çizgi film muamelesi yapmak büyük haksızlık olur ( zaten çizgi filmlerin çocuklar için yapıldığı da pek doğru değil bana kalırsa ) . Öncelikle film birçoklarında olmayan bir karakter derinliğine , akıcı bir olay örgüsüne ve kendi içinde bir gerilime sahip . Ayrıca filmimiz , son model arabaları ve markalı kıyafetleri ile kimsesiz bir yere gelip , açgözlü bir şekilde yemeklere saldıran anne - babanın tüketim çılgınlıklarının cezasını çekmelerinden , çocuk masumiyetinin aslında birçok işi başarmaya yetebileceğine ve bunun için de yitirilmemesi gerektiğine kadar birçok alt okumaya da açık . Uzun lafın kısası , muhteşem yönetmen Miyazaki'nin öyküsü kusursuz . Çizimler ile ifadesi de en az öyküsü kadar kusursuz olunca tekrar tekrar izlenesi bir anime çıkmış ortaya . Keşke izlediğimiz birçok film böyle olsa ."
8,""" Çocuklarımız yaşayacak ; kıtlık , zulüm veya vahşilik olmayan , bütün ihtiyaçların sağlandığı , bütün endişelerin sakinleştirildiği , bütün sıkıntıların eğlendirildiği bir dünyayı görmek için . . . "" Arthur Jensen ( Ned Beatty ) , "" Şebeke "" ( Network - 1976 ) Şebeke'nin sonlarına doğru Amerika'nin en büyük şirketlerinden birinin sahibi Arthur Jensen , sürekli serbest düşünce ve kişiselliğin önemini vaaz etmesi yüzünden , işlerine çomak sokan "" televizyonun deli peygamberi "" Howard Beale'e , geleceğin toplumunu bu şekilde açıklıyor . Jensen sakince Beale'e çabalarının boş olduğunu , çünkü çoğu insanın aslında değişik olmak istemediğini söyler . Jensen'a göre bu insanlar , herşeyin kendilerine tedarik edilmesini amaçlarlar ve basit , güvenli ve mükemmel bir hayat istekleri , eninde sonunda kişiselliğin önünü kesecektir . Paddy Chayevsky Şebeke'yi yazdıktan otuz iki yıl sonra , öldürürcesine sakin , dışarıdan bakıldığında mükemmel gibi görünen , sentetik bir biçimde dış dünyanın gerçeklerine uzak paketlenmiş bir toplum fikri , paranoyak damgası takılan bir senaryo yazarının saçmalıkları olmaktan çıkıp dünyanın her tarafına hızla yayılan bir gerçek artık . Amerikan banliyö hayat biçiminin en önemli uyuşmazlığı , bu toplumu sarmalayan fiziksel ortam mükemmel olsa bile , içinde yaşayan insanların mükemmel olmaması . İç çatışma , kendine güven eksikliği , stres ve bazen bile bile yanlış karar verme ihtiyacı , insan doğasının ayrılmaz parçaları . Hayatta kalması , kusurlu olma yolu ile kişiselliğe dayalı olan bir yaşam formu için sonuna kadar mükemmel bir çevre yaratılması fikri boş bir efor . Tutku Oyunları , bu bariz çelişkinin esansını hiç bir zaman elinden kaçırmayarak , Amerikan Güzeli'nden beri , vizyona girmiş Amerikan banliyö aile kavramını acımasızca didikleyen dram türündeki en başarılı filmlerinden birisi . Tutku Oyunları , duygusal bakımdan kaybolmuş , vahşi bir orta yaş krizi geçirirken , aynı zamanda kendilerini sıkıcı , orjinallikten uzak kısır bir dünyanın içinde bulan bir takım orta sınıf beyaz Amerikalıyı , mikroskop altına alıyor . Sarah ( Kate Winslet ) , tezini bir türlü bitiremediği için edebiyat yüksek lisans edinmenin kıyısından dönmüş bir ev kadınıdır . Brad ( Patrick Wilson ) , iki sene üstüste bar sınavını geçemediği için ev bakıcısı rütbesine indirilmiş , gençlik günlerine matem tutan yakışıklı bir hukuk mezunudur . Larry ( bu rol icin bariz kallavi kilo vermiş Noah Emmerich ) , iki yıllık hapis cezasından sonra kasabaya geri dönmüş Ronald isimli bir çocuk tacizcisini ( Jackie Earle Hailey ) kasabadan kovmakla kafayı bozmuş bir eski polistir . Bu karakterlerin hepsi , şu veya bu sebepten düşlerini gerçekleştirememiş , bu yüzden bulaşık yıkamak , çocukları parka gotürmek ile dolu , ihtiyaç duyulandan çok daha fazla boş vakte sahip , cehennemsi oranda tekrarlayıcı bir hayata bağlı . Bu yüzden Sarah ve Brad'in önce cinsel açınsama ile başlayıp sonra ümitsiz bir aşk ilüzyonuna dönüşen bir ilişkiye girmeleri veya Larry'nin Ronald'a karşı tutkusunun çabucak vahşileşmesi ve kaçınılmaz ironik sona ilerlemesi seyirciyi şaşırtmamalı . Tutku Oyunları'nı diğer benzeri filmlerden ayıran en ilgi çekici özelliği , harikülade gevşek , nükteli ve detay yönlü üçüncü şahıs anlatımı . Sinema okulunda uyarlama dersinin ilk kuralı , bir kitaptaki uzun betimsel paragrafları senaryoya görsel resimlerle aktarmanın bir yolunu bulmaktır . Örnek olarak , eğer bir kitap kendine has bir kokuyu tarif ediyorsa , senaryo yazarı bu tarifi bir şekilde görselleştirmek zorundadır ; bazı karakterleri koklarken gösterip buna göre tepki vermeleri gibi mesela . Çoğu "" hürmetli "" senaryo öğretmenine göre bir kitaptaki uzun tasvirleri olduğu gibi alıp , senaryoya dış anlatım yolu ile yerleştirmek , adaptasyon sanatının en büyük günahıdır , Todd Field ve Tom Perrotta'nın kaleme aldıkları senaryonun dehası , bu kuralları ihtişamla ezip geçerek uyarlandığı romanın bir sürü paragrafını olduğu gibi filmin içine yerleştirmesi . Will Lyman'ın kasten duygusuz ve düz okuma tarzından da güç alan bu anlatım tarzı , psikiyatristlerin on üç yaş gençlere vermeye bayıldıkları "" buluğ çağı ve siz "" tarzı kitapları hatırlatıyor . Böylece dışarıdan yetişkin görüntüsü verilen karakterlere çocuksu bir hava katıyor ( ki filmin orjinal ismi "" Küçük Çocuklar "" , bu teoriyi kanıtlamakta ) . Tutku Oyunları , Todd Field'in ikinci uzun metraj filmi , fakat Field şimdiden son zamanların en yetenekli Amerikalı yönetmenlerinden biri olarak kendini kanıtlıyor . İlk filmi Yatak Odasında , ciddi , sert , yavaş bir tempo ile ilerleyen , minimal kamera hareketine sahip , 2001 yılının en iyi drama filmlerinden birisiydi . Diğer yandan Tutku Oyunları , daha stilize ve coşkun bir görsel anlatıma sahip . Hızlı kesimler ve abartılı ışık kullanımı ( Sarah'ın Brad'e aşık olduğuna karar verdiği havuz çekimi gibi ) ile ara sıra seyirci ile arasında bulunan dördüncü duvarı delip geçen sahneler ile dolu ( Brad'in mükemmel güzellikteki eşini ( Jennifer Connely'i ) , Sarah'ın olağandışı kalın kaşları ile kıyasladığı dahiyane sekans gibi ) . Bazı akıllıca kullanılmış stilize seçimleri Amerikan Güzeli ile paylaşmasına rağmen Tutku Oyunları , seyircinin karakterlerine daha yakın bir empati ile bakmalarını mümkün kılıyor , çoğunlukla Kate Winslet ve Patrick Wilson'un güçlü performansları sayesinde . Tutku Oyunları'nın güzelliği , sıkıcı ve gün be gün yaşamın dış görünüşte önemsiz gibi görünen detaylarına taze bir bakış açısı getirmesi . Sinema tarihinde gördüğüm en enteresan ve güçlü ilk perdelerden birine sahip ve o otuz dakika içinde hiçbir önemli konu bağlamı kendini göstermiyor . Sonradan , Sarah ve Brad arasındaki ilişkinin yavanlığı ve eski polis ile çocuk tacizcisi arasında geçen alt konunun fazla yer kaplayarak filmi uzatması , yani basitçe dile getirmek gerekirse "" konu "" nun "" hikaye "" nin akıcılığını kesmesi , azıcık da olsa hayalkırıklığı yaratan bir tat vermiyor degil . Fakat bu kesinlike minyatür bir şikayet . Sürekli iyi not alan bir öğrencinin bir iki orta not alınca üzülmesi gibi . Sonuçta orta not da çok iyi bir not , özellikle bariz geçer not almayan bir sürü filmin sinema perdelerini kirlettiği bu dönemde . Tutku Oyunları , bu senenin şu ana kadarki en başarılı ve yaratıcı dramı ."
