הולקומב לא הזכיר את יכולתו, קרטר וסמית שהיו אמורים לעזור בריבאונד, נתקלו בקמבל
ובורמור שקטפו את מרבית הכדורים החוזרים עובדה שאיפשרה לגליל לצאת להתקפות מתפרצות
בורמור הוביל, גורדון ומטלון סיימו במרבית המקרים בסל. בדקה ה-37 היה יתרון הגליל
91 81. יציאתו של ליף גררה בתוך דקה את צימצום התוצאה ל-91 88. אולם קמבל וגורדון
דייקו בקליעותיהם והבטיחו את הניצחון (99 91). מלכתחילה היה ברור שתוצאת המשחק
תלוייה אך ורק בהפועל חולון. הוא הצליח לא לאבד אותו. עזרו לו שחקני בית"ר שהחלו את
ההתמודדות בצורה גרועה, עם מייקל האקט כרכז עובדה שהותירה את סל חולון לא מאויים,
כי לא היה בבית"ר מי שיקלע. חולון ניצלה זאת ל-212 (דקה 3) ו-617 (דקה 5). כניסתו
של וייסמן לתפקיד הרכז בבית"ר, והעברתו של האקט לאיזור הסל, החזירה את בית"ר למשחק.
האקט החל בצבירת נקודות (33 בסך הכל) שגרדו חלק מהפער לזכות חולון עד כדי שלוש
נקודות בלבד, 53 50 בדקה ה-25. אבל היד של פייגינס, בסדרת שלשות רצופות (7 בסך הכל)
החזירה את חולון ליתרון גבוה. במשחק בו קלט ויליאמס ריבאונדים, יותר מכל שחקני
בית"ר גם יחד (18) לא היה לאורחים למה לצפות. משחקם הטוב של פייגינס וויליאמס חיפה
על מחצית שניה חלשה של דומאס חסר איפוס בקליעותיו לסל (אפס נקודות אחרי ההפסקה)
ודלזל שהסתפק בשלשה אחת. חבל שהליגה יוצאת לפגרה. כמה חבל, שהליגה הזו ש"התחממה"
והיתה ללהיט אמיתי, תצא להפסקה בת חודש בגלל משימות הנבחרת. מי שיהנה מכך, לפחות
בחודש הקרוב, היא קבוצת מכבי ראשון לציון. חניכיו של משה ויינקרנץ ישקיפו על הליגה
מהפיסגה, עם יתרון של נקודה. עם חידושה יארחו את מכבי תל אביב. אפשר כבר להכין את
הכרטיסים. לגבי אלה שהיה להם ספק, הרי שאמש הוא הוסר. ראשון לציון באה לאולם
באוסישקין ותבעה קורבן נוסף הפועל תל אביב. התוצאה 09 931 בסיום אומרת הכל, גם
לביתיים שזה הפסד ביתי שני עבורם תוך שבוע. ראשל"ץ יכולה לראות עצמה עתה, חזק
בתמונת המאבק על 41. אבל המאבק הדראמטי של המחזור ה-9 היה בגבת. 111 110 לאלוף מכבי
תל אביב, לאחר שתי הארכות. גבת החמיצה הזדמנות נדירה. למכבי פגרה זו באה בדיוק
בזמן. ארי רוזברג היה כוכב המישחק עם 43 נקודות ושיא קליעות אישי העונה. לאד הורטון
ששיחק רק שתי דקות זה כנראה מישחק הליגה האחרון. הפתעת המחזור היתה ברמת השרון.
האגודה המקומית הדהימה את המוביל הפועל ירושלים 96 83 והנחילה לו הפסד חוץ ראשון
אשר הוריד אותו מהמקום הראשון. רמת השרון קפצה שני שלבים מהמקום האחרון והותירה
מאחור את גבת ובית"ר ת"א. שני ניצחונות בית צפויים הושגו בכפר בלום ובחולון. הפועל
גליל עליון שכח את התקריות בשבוע שעבר בירושלים וניצח את מכבי רמת גן 99 91. להפועל
חולון היה הרבה יותר קל נגד בית"ר ת"א 92 73. להתראות בעוד חודש. אורי מלמיליאן
הסובל מפציעה בברכו עבר אתמול ניתוח ארתרוסקופיה. השחקן יהיה במנוחה מוחלטת שלושה
שבועות ויחזור בהדרגה לאימונים. הוא ישוב לשחק רק בעוד שישה שבועות. הנהלה תדון עם
המאמן כיצד להוציא את הפועל כפ"ס מן המצב הקשה אליו נקלעה. בכפ"ס הכחישו אמש
שנוהלו, או מתנהלים, מגעים עם מאמנים אחרים. הדיעה הרווחת בחוגי הקבוצה היא, כי
נכון לעכשיו וויטאק לאזארק יישאר מאמן הקבוצה. יחד עם זאת אין מכחישים, כי כל צעד
שיביא להבראת מצב הקבוצה אפשרי בעתיד. בינתיים הוחלט לרכוש חלוץ חדש. החיפושים
מתנהלים בשני כיוונים: מן הליגה הלאומית או מחו"ל. במקרה השני יהיה הדבר על חשבון
אחד המגינים הפולנים של הקבוצה: קפיאס או וויאס. אתמול ערך לאזארק אימון והיום אמור
להיות אימון נוסף. ההנהלה תתכנס להחליט על המשך דרכו של המאמן דרור בר נור לאור
מצבה הגרוע של הקבוצה. מקווים לסיים את המו"ם עם אופיר שמואלי עד סוף השבוע.
בינתיים ממשיך השחקן, שחזר לאימוני הקבוצה בשבוע שעבר, להתאמן. המאמן זאב זלצר לא
יכול היה להעריך, כמה זמן ידרש לשחקן עד שיחזור לכושר משחק. "אנו פתוחים לכל בקורת
לא נתבייש להחליף שחקנים", אלו חלק מהדברים שאמר אתמול המאמן הלאומי יעקב גרונדמן,
בדיון על הנבחרת האולימפית בועדה המקצועית של ההתאחדות לכדורגל. הדיון בועדה
המקצועית ובמזכירות התנהל בעקבות מישחקי ההכנה למישחק ביום ד של השבוע הבא ביוון
(21 בנובמבר) שיהיה הראשון של ישראל בטורניר הקדם אולימפי. הדוברים התייחסו לשני
ההפסדים במישחקי החוץ, 2 6 בברית המועצות ו-1 5 בצכיה ולמבחן האחרון ביום ד שעבר,
בו ניצחה ישראל 1 3 את פולין באשדוד. גרונדמן שב ואמר, כי לכדורגל הישראלי בעיה
עקרונית. "הנבחרת האולימפית הוכנה כראוי, אך לכדורגל הישראלי יש בעיות כלליות.
הכדורגל האירופי בורח לנו בגיל 18. הצעירים האירופים משתלבים בליגות שלהם ונוצר
פער, בעיקר בכושר הגופני ובמהירות. הניצחון על פולין החזיר לנו את היוקרה, אך לא זו
המטרה. אם נשיג תוצאה טובה ביוון יהיה לנו זמן לעבוד על המהירות. אנחנו משחקים לאט,
אך נעשה הכל כדי להצליח. ההתאחדות נותנת לנו הכל". מ"ם יו"ר הנהלת ההתאחדות עזריקם
מילצן שאל מדוע נוצחנו בהפרשים כה גבוהים. הוא טען, כי לא צריך להיות פער כה גדול
מהרמה האירופית כמו לפני 10 שנים. דוד לויאן אמר ששום נבחרת שלנו לא ניצחה
בטמפרטורה של מינוס אפס ולא הצליחה בקור. גזבר ההתאחדות שלמה סופר קרא לתת כתף
לנבחרת והזכיר שאפילו יוון נכנעה 0 5 בשוודיה. מנהל ההתאחדות יעקב אראל אמר שישראל
היא מדינה קטנה, אך יש לה ציפיות של מעצמה. "יש לנו 32 אלף כדורגלנים לעומת ארבעה
מיליון בגרמניה. כדאי להתייחס לרמה שלנו בדרגה של מדינות כמו פינלנד, איסלנד ורק
אחרי שנרכוש ניסיון נוכל להתמודד בהצלחה עם אחרים". יו"ר ועדת הנוער נתן סלובטיק
אמר שהשחקנים שלנו לא משתלבים באירופה. ארצי בן יעקב הציע לתת גיבוי למאמנים לפני
המשימה החשובה. הסגל האולימפי יתכנס היום למחנה אימונים שיימשך עד יום ד. היום אחר
הצהריים מתוכנן מישחק אימון עם הפועל חדרה מהליגה הארצית. המזכירות החליטה, כי
בשבוע הבא לא יהיו מישחקים ביום ו, עקב שהיית הנבחרת ביוון. דראמה בשלוש מערכות
התרחשה אמש באולם הכדורסל של קבוץ גבת. בסיומה ניצח האלוף מכבי תל אביב את העולה
החדש הפועל גבת העמק 111 110. בסיום 40 הדקות היה שיויוון 85 85 ובסיום הארכה
הראשונה 97 97. עצוב היה לראות אמש את בועז ינאי, מאמן הפועל גבת העמק, יושב בתום
המשחק בודד על הספסל מהרהר כיצד יכלו חניכיו לנצח את האלוף; כיצד נשמט הניצחון מבין
האצבעות. מנגד, שחקני מכבי תל אביב והנהלת מקבוצה לא הראו סימני אושר בסיום המאבק
המתיש, כמותו לא ידעו בעמק זה שנים, מאז ההתמודדות בין מכבי להפועל עפולה. גם זו
הסתיימה אחרי שתי הארכות. ומי שפרץ אז למגרש בריקודים וקריאות שמחה היו אוהדי
עפולה. הניצחון היה לבסוף של מכבי, אולם שחקני גבת הם הראויים לתשבוחות. ארי
רוזנברג וקאלווין רוברטס היו כוכבי המשחק. ארי קלע 43 נקודות (שיא אישי) ורוברטס
צבר 39 נקודות ו-12 כדורים חוזרים מהסל. שחקני העמק האחרים שיחקו עם כל הלב ולא היה
רחוקים מלהפתיע את חניכיו של צבי שרף. שחקני תל אביב הראו רק שמץ מיכולתם. למעט
מוטי דניאל ולאוון מרסר, ולפרקים גם דונאלד רויאל, היו כל היתר חלשים מאוד לרבות
שחקני הנבחרת דורון גמצי, נדב הנפלד וגיא גודס. במחצית הראשונה היה המשחק צמוד,
כאשר תל אביב אינה מצליחה לברוח מגבת. היתרון הגבוה של מכבי במחצית זו היה נקודה
אחת, כמו סיום התוצאה בהפסקה (47 46). במחצית השניה היה סביר כי מכבי, שהחליף
שחקנים רבים במהלך המשחק, אכן יצליח להגדיל לבסוף את יתרונו. אולם שמירה מצוינת של
רוברטס וניר אלון (הפתעת המשחק) איפשרה לאורחים לברוח. הדראמה הגדולה החלה 14 שניות
לסיום. ניר אלון חטף כדור, רץ לבדו לסל ונבלם בעבירה. הוא קלע נקודה אחת והשיג
שיוויון 83 83. מכבי איבד את הכדור פעם נוספת וארי רוזנברג, שתי שניות לסיום המשחק,
עלה לקלוע מטווח שלוש נקודות. הוא נחסם שלא כחוק ונשקרה עבירה. הקהל עצר נשימתו.
ארי זרק שלוש פעמים מקו העונשין וקלע רק שתיים 85 83 לגבת. רק עוד שתי שניות. שחקני
גבת לחצו ומוטי דניאל קיבל את הכדור מתחת לסל גבת והישווה ל-8585 8585. הארכה. בחמש
הדקות הבאות התנהל שוב מרדף. מכבי מוביל לקראת סיום ההארכה בשתי נקודות, ושוב היה
זה רוזנברג שקלע שתי נקודות (97 97) ששלחו את הקבוצות להארכה נוספת. שחקני גבת,
ששיחקו כמעט לאורך כל ההתמודדות הקשה, עם אותה חמישיה רוברטס, מזרחי רוזנברג, להב
וניר אלון החלו את ההארכה השניה באפיסת כוחות, כמעט. שחקני מכבי ניצלו את החולשה
הפיזית של יריביהם ואת חוסר בטחונם. שתי דקות מהסיום (דקה 48) עלה מכבי ליתרון 3
נקודות מסל של גמצי מחוץ לקשת (107 104). גבת עוד ניסתה לשנות, אבל לא יותר מאשר
לצמצם עם השריקה ל-111 110. שפטו מצויין הצעירים דן בורנשטיין וגוזף עליני. יו"ר
ועדת הספורט של הכנסת, ח"כ מיכה גולדמן, ביקש לזמן למחר דיון בועדה על רקע האירועים
האחרונים הנוגעים למערכת היחסים בין קבוצות ספורט יהודיות וערביות. ח"כ גולדמן
הזכיר את פרשת המשחק שנדחה בין הפועל בית שאן להפועל אום אל פאחם, ואת תקיפת נערי
מכבי אור עקיבא, אחרי משחק הליגה בשבת עם נערי הפועל טייבה. ח"כ גולדמן הזכיר גם את
החלטת איגוד הכדורסל לא לקיים בישובים ערביים משחקים בין קבוצות מקומיות לקבוצות
יהודיות, על רקע המתח הבטחוני. יו"ר וועדת הספורט יזמן לדיון מחר את יו"ר הנהלת
ההתאחדות לכדורגל שאול סווירי, יו"ר איגוד הכדורסל יורם אוברקוביץ, נציגי מרכזי
הספורט, יו"ר איגוד שופטי הכדורגל אברהם קליין, יועץ ראש הממשלה לענייני ערבים אלכס
בליי ונציג המשטרה. בבית שאן לא היה בשבת המשחק בין הפועל המקומי להפועל אום אל
פאחם, לאחר שנציגי אום אל פאחם הגישו בקשה לבית המשפט המחוזי בנצרת עילית לבטל
אותו. בית המשפט נעתר לבקשה והוציא צו מניעה לקיומו. חששם של נציגי אום אל פאחם נבע
על רקע הצהרות שחקן בית שאן, צבי קפלן, שדיבר על דקת-דומייה לזכר ראש תנועת כך הרב
מאיר כהנא, שנרצח בשבוע שעבר. בעקבות אמירה זו הושעה קפלן מאימוני בית שאן. המקרה
האחר אותו הזכיר ח"כ גולדמן היה בשבת בטייבה. המיניבוס של נערי מכבי אור עקיבא,
הותקף בידי רעולי פנים שיצאו ממטע זיתים והחלו לרגום באבנים את כלי הרכב על יושביו.
ח"כ גולדמן אמר ל"ספורט הארץ": "הספורט נועד לאחד ולחזק דו-קיום בין יהודים לערבים,
ולא להיגרר אחרי בודדים המנסים לפגוע במרקם שנוצר בין יהודים לערבים באמצעות מגרש
הספורט. כל נסיון לפגוע יש לגנות אותו. יש לערוך פעולות הסברה לקירוב יהודים וערבים
שגורלם לחיות יחד בארץ הזו". רמת השרון חוללה אמש הפתעה גדולה, כשניצחה את המוליך
ערב המחזור הפועל ירושלים 96 83. במחצית הראשונה נקטה ירושלים בשמירה איזורית ושלטה
במשחק. שחקניה שפע וגיילס קלעו נקודות רבות. רמת השרון, בשמירה אישית, החלה את
המשחק בהיסוס. אולם אט-אט נכנסה למאבק. בדקה ה-7 היה שיוויון 14 14. אבדיה
היוגוסלווי שנראה היה, כי ייאלץ לעזוב את הקבוצה בגלל יכולתו החלשה עד כה הצטיין
וקלע 15 נקודות עד הדקה ה-11, בה נפגע בידי רוברטס והורד מהמגרש נאנק מכאבים. מש
נראה שרמת השרון עומדת להיכנע, דאגו איסטרלינג ונוורסון להשאיר אותה בתמונת המאבק.
43 41 לירושלים בהפסקה. עם חידוש המשחק הפך למהיר יותר. איסטרלינג לאסוף ונוורסון
צלפו מכל מצב ובדקה ה-27 הובילה רמת השרון 60 55. מוטאפציץ החזיר את ירושלים ליתרון
61 60. אז החלה הבריחה המדהימה של המקומיים. ירושלים הפכה לקבוצה מפוררת. שחקניה
החלו לגלות עצבנות שפגמה ביכולתם ומנעה מהם לתת תשובה מעשית ליכולת המצויינת של
המקומיים. גיילס ושפע, שבמחצית הראשונה הצטיינו, כמו נעלמו. גם חבריהם לא יכלו לרמת
השרון שהגדילה יתרונה 74 63 (דקה 36). הקהל עמד על רגליו והריע. הרעש באולם היה
מחריש אוזניים. החגיגות היו בעיצומן. ההפתעה היתה לעובדה מוגמרת. לפני כעשרים שנה
עלה מארה"ב הרב יצחק אייזיק רוזנבאום, האדמו"ר מקליוולנד, והשתקע ברעננה. הוא רכש
שם חלקת אדמה לבנייה והעביר אותה לעמותת "מוסדות קליוולנד והקריה ברעננה" כמכר בלא
תמורה. הכוונה היתה להקים בה קריה חסידית, שתכלול מרכז קהילתי, בית-כנסת, בית
לאדמו"ר ושיכון למשפחות קהילתו. במארס 1983 התקשרה העמותה עם חברת הבנייה "ש. י. ל.
נ, אחים נחום" בהסכם קומבינציה, שעל פיו תבנה החברה על חשבונה בניין של 24 דירות.
13 מהדירות תקבל החברה, ו11 הנותרות יעברו לעמותה. תמורת זה התחייבה העמותה להעביר
חלק מהמגרש לבעלות החברה. בנספח להסכם הקומבינציה התחייבה העמותה לשלם את מס הערך
המוסף על בניית דירותיה, עם השלמת הדירות ומסירתן לרשותה, אף כי לא נקבע תאריך.
בהסכם הקומבינציה התחייבה החברה למסור לעמותה את הדירות הגמורות בתוך 18 חודש מיום
חתימת ההסכם. הוסכם, כי הנכס יועבר על שם החברה רק כנגד מסירת הדירות. הבנייה לא
הושלמה במועד שנקבע, ספטמבר 84. רק באמצע 87 הושלמו חלק מהדירות. החברה הודיעה
לעמותה, כי שילמה את המע"ם על דירות אלה ודרשה להחזיר לה את הכסף, כפי שהתחייבה.
עקב דרישה זאת, המשקפת שינוי בפועל בתנאי התשלום המוסכמים, נחתם בסוף אפריל 87
זיכרון דברים בין הצדדים, ובו נקבעו מועדים להחזרת המע"ם. 16 אלף דולר שולמו מראש,
ותמורתם קיבלה העמותה דירה אחת, שנועדה למשפחת קנטור. סוכם, ששאר הדירות יישארו
בידי החברה כערובה לתשלום יתרת המס. עם זאת נקבע, כי תנאי העסקה יישארו בעינם. ביום
שהיתה העמותה אמורה לשלם את יתרת המס, בסך כ66 אלף ש"ח, התנתה זאת בקבלת עשר
דירותיה. כיוון שהעמותה סירבה לשלם את יתרת המע"ם, הגישה נגדה החברה תביעה בסדר-דין
מקוצר לבית-המשפט המחוזי בתל-אביב. העמותה הגישה בקשת רשות להתגונן נגד התביעה,
בשלושה טיעונים. ראשית, בנספח להסכם הקומבינציה נקבע, כי חובת תשלום המע"ם תחול רק
עם מסירת הדירות לידי העמותה, ולכן התביעה מוקדמת. שנית, החברה איחרה בהשלמת הבנייה
ובכך גרמה נזק רב, שהעמותה רשאית לקזז אותו מסכום התביעה. שלישית, העמותה מתכוונת
להגיש תביעה נגדית על נזקיה, ולכן היא מבקשת רשות להגיש כתב הגנה כדי ששתי התביעות
יידונו בהליך אחד. שופטת בית-המשפט המחוזי רות שטרנברג-אליעז פסקה, כי העמותה תקבל
רשות להתגונן רק בטענת הקיזוז, וגם זאת רק עד ל28 אלף ש"ח, המורכבים ממס רכוש
ששילמה העמותה ומדמי השכירות למשפחת קנטור, שנשאה בהם העמותה עקב האיחור במסירת
הדירה. באשר לסכומים שרצתה העמותה לקזז בגלל הנזקים שנגרמו לה קבעה השופטת, כי
סכומי הנזקים לא פורטו כראוי וכי העמותה מתעלמת מהסכמתה המפורשת בזיכרון הדברים
"לעיכוב כל הדירות, פרט לדירת קנטור, עד סילוק המגיע עבור מע"ם". הואיל וניתנה
הסכמתה של העמותה לעיכוב, אין היא יכולה לתבוע פיצויים עליו. השופטת ציינה, כי
במקרה הנדון "מדובר בתובענה בסדר-דין מקוצר, שעילתה היחידה יתרת המגיע לתובעת מכוח
זיכרון הדברים. העמותה עירערה, באמצעות עו"ד אברהם דהן, על החלטות השופטת
לבית-המשפט העליון (ע"א 28588). השופט לוין, שכתב את פסק-הדין, ציין, כי אמנם
ההתחייבות לשלם את המע"ם לפי זיכרון הדברים מאפשרת לחברה לעכב את מסירת הדירות עד
התשלום. ואולם לכאורה, אין להסיק שהחברה זכאית לעכב את מסירת הדירות כשישולם המע"ם.
עוד קבע השופט, כי אף שהעמותה קיבלה עליה חיוב זה בזיכרון הדברים, המשנה לכאורה את
ההסדר הקודם, אין להסיק מכך כלל ועיקר כי היא ויתרה על טענותיה בדבר האיחור במסירת
הדירות, ככל שהדבר אינו קשור לסיכום בזיכרון הדברים בעניין תשלום המע"ם. זיכרון
הדברים עצמו קובע את זיקתו לעסקה בכללותה, בין השאר משום שנאמר בו כי כל תנאי העסקה
בין הצדדים עומדים בעינם. השופט לוין ציטט מספרו של השופט זוסמן, "סדרי הדין
האזרחי", כי בשלב הדיון בבקשה למתן רשות להתגונן "די לו (לנתבע) להראות כי הגנה
אפשרית בפיו, ולו רק בדוחק, ובית-המשפט חייב ליתן רשות להתגונן, שאם לא יעשה כן,
יכריע למעשה כבר בתובענה גופה, והנתבע יצא מקופח". ואכן, לדעת השופט לוין, יש בפי
העמותה טענת הגנה הראויה לכאורה להישמע, כי התביעה מוקדמת. הוא ציטט עוד מהספר, כי
"טענת קיזוז היא טענת הגנה ככל טענה אחרת, ובעטיה תינתן לנתבע הרשות להתגונן כל
אימת שהדין המהותי מכיר בה". ומכיוון שהוכרע כי העמותה רשאית להתגונן, גם אין לשלול
ממנה הגשת תביעה שכנגד באמצעות אי-מתן רשות להגיש כתב הגנה. בסוף פסק-הדין מעיר
השופט לוין, כי נשיא בית-המשפט העליון הורה לשני הצדדים להגיש סיכומים בכתב, שהיקפם
לא יהיה גדול מחמישה עמודים לכל שלב טיעון. ואולם באי-כוח הצדדים העתירו על
בית-המשפט "שפע רב ככל שנדבה רוחם אותם וככל אשר העלה קולמוסם. כך זכינו, שסיכומי
המערערים השתרעו על 24 (עשרים וארבעה !) עמודים. המשיבים לא נותרו חייבים,
וסיכומיהם השתרעו על 25 (עשרים וחמישה !) עמודים, ואילו תשובת המערערים על סיכומי
המשיבה השתרעה על תשעה עמודים. זאת ועוד, אם בעמודי סיכומים לא חסכו באי-כוח הצדדים
ולא קפצו ידם, הרי בכל האמור ברווחים בין שורות הטענות קימצו באי-כוח הצדדים גם
קימצו, ולא הותירו בין השורות רווח אף כמלוא עובי מחט". על כך נענשו שני הצדדים.
המערערים לא זכו לכיסוי הוצאות הערעור, ואילו המשיבים שילמו 5,000 ש"ח לאוצר
המדינה. ליגטי, מגדולי המחצית השנייה של המאה, הנחיל לנו בין שאר יצירותיו המקסימות
קונצרטו קאמרי ל31 כלי קשת, נשיפה ומקלדת. בביצוע נאמן לאופיו נפתח ערב זה. במוסיקה
זו נמצא מבט אל עולם חדש אידאליסטי שבו האירועים השונים והמורכבים אינם מתרחקים
ממרכז המקרין עידון רב ויופי עתיר גוונים. גורמי הצלחת ה"הקשרים" (בכורה) לקול
ולאנסמבל כלי של שטיינברג, היו סיפורו הלבבי של קאמינגס "האיש הזקן שאמר למה? ",
שדוקלם כששזורים בו שירים בשפות שונות. בן זקן היא "פרפורמרית" משכנעת שקולה אמנם
קטן, אך עשיר בגוונים דקים בזמרה ובדקלום. המלודיות הקליטות לוו במוסיקה קצת
פשטנית, אך סימפטית. סרוסי הוא מלחין שראוי לשים לב להתפתחותו. ב"דיפרנסיאס 2 שאלה
שעודנה ללא מענה" (בכורה) הוא מטפל בצורה מעניינת במשותף, בשונה ובאופייני לחומרי
הצליל של גיטרה וקבוצות כלים אחרות, באמצעות וריאציות על פלח מלודיה מודרנית
כמו-מזרחית. הוא מעוניין באמת ובתמים בשאלות הנצחיות, אך ניסוחן כאן, דומני, טרם
הגיע למלוא המשקל הרעיוני וההבעתי. אופי שלוש המיניאטורות לגיטרה ולרביעיית פסנתר
מוגדר בצדק על ידי יוצרן, זורמן, כקליל ונוסטלגי. ואכן, הן כתולדה שיש בה משהו, אך
שאינה מוסיפה הרבה על שהיה. "הכרמל האי נראה" (ארבעה משירי זלדה) לקול וכלים של
ינעם ליף היתה לדידי היצירה הישראלית המושכת ובעלת המשקל המוסיקלי-הבעתי, הגדול
ביותר של הערב. כך גם היה ביצועה בידי הנגנים, המנצח טלגם והזמרת וייזל-קפסוטו. הכל
יודעים שיש שלוש מדינות בלטיות: אסטוניה, לטוויה וליטא. אבל בשל שינויי הגבול
באירופה ב1945, קיימת מדינה בלטית רביעית. זוהי המחצית הצפונית של המחוז הגרמני של
מזרח-רוסיה. שמה הוא סיוט למשרטטי מפות: קלינינגרד אובלסט של הפדרציה הרוסית
הסוציאליסטית הסובייטית. על המפה זו אותה פיסה קטנה של ברית-המועצות, שלעתים קרובות
אינה מזוהה בשם, השוכנת בין ליטא ופולין. האזור היה שקוע בתרדמה במשך 50 שנה,
ועכשיו הוא מתחיל להתעורר. מ5491 עד 1989 היה זה אזור אסור. איש, כולל אזרחים
סובייטים, לא הורשה לנסוע אליו. זה היה אתר הבסיס הימי הרגיש ביותר של הקרמלין,
ששכן בקניגסברג, בירתה של מזרח-פרוסיה, והעיר שבה חי ופעל עמנואל קאנט. ב1945 שונה
שמה של קניגסברג לקלינינגרד. ביוני 1989 הגיעו הלמוט קוהל ומיכאיל גורבצוב להסכם,
שלפיו ישמש אזור זה כמקום מושבה של רפובליקה בעלת אוכלוסייה דוברת גרמנית שתהווה
חלק אינטגרלי מברית-המועצות. בון ראתה בהסכם זה אמצעי לבלום את גל המהגרים הגרמנים
שהגיעו מברית-המועצות. בעיני מוסקווה זה היה פתרון לבעיה לאומית טורדת שנמשכה שנים.
עד 1941 היתה קיימת לאורך הוולגה רפובליקה גרמנית-סובייטית שהיתה ידועה בשם
הרפובליקה האוטונומית של הוולגה. לאחר פלישת גרמניה הנאצית לבריה"ם הכריז סטלין על
כל הגרמנים שחיו בברית-המועצות כגיס חמישי של היטלר. הוא פירק את הרפובליקה והיגלה
את הגרמנים לרפובליקות במרכז-אסיה, בעיקר לקזחסטן. ב5491, כאשר הרוסים סיפחו את
הקצה הצפון-מזרחי ביותר של גרמניה המחצית הצפונית של מזרח-פרוסיה גורשה האוכלוסייה
הגרמנית. רבים מתו כאשר עשו דרכם מערבה למחנות עקורים. רבים התיישבו לבסוף
במערב-גרמניה ובאוסטריה. בעקבות הפגישה בין קוהל וגורבצוב ב9891, הקימה מוסקווה
ועדה לפתרון בעיות המגורשים. הגרמנים התייחסו לוועדה זו כאל מתן הכשר להקמתה מחדש
של רפובליקה סובייטית-גרמנית. השאלה שעמדה בפניהם היתה היכן למקם אותה. בשנות ה60
ביטלה למעשה המפלגה את הצו של סטלין, וביטול זה הצמיח דרישות גרמנים להקמת רפובליקה
לאומית משלהם בברית-המועצות. קונסטנטין ארליך, עורך מגזין גרמני בקזחסטן, גילה
ב8891 כי דרישה זו קיבלה תמיכה שבשתיקה מליאוניד ברזנייב, שהוציא ב2891 צו המאשר את
שובם של הגרמנים לאזור הוולגה. אולם הרוסים מתנגדים נחרצות למתן קרקע לרפובליקה
החדשה. אזור הוולגה, שתמיד היה חלק מרוסיה, שולב ברפובליקה הרוסית ב1942. הקרמלין
גם השתעשע ברעיון להקים רפובליקה גרמנית בפינה הצפון-מזרחית של קזחסטן. אבל הקזחים,
בדומה לרוסים, אינם מוכנים שיקרעו חלקים משטחם, והם יצאו להפגנות נגד התוכנית. כך
התקבלה ההחלטה למקם את הרפובליקה הגרמנית החדשה בקלינינגרד אובלסט, לשעבר
מזרח-פרוסיה הגרמנית. קורט וידרמאייאר, יושב ראש "וידרגבורט", ארגון מטרייה של
גרמנים בברית-המועצות, אמר בראיון ל"שפיגל", שהקמת "רפובליקה סובייטית סוציאליסטית
גרמנית" בצפון-מזרח רוסיה, אינה רק הגיונית, אלא גם "אי אפשר יהיה אז להאשים גרמנים
שהם לוקחים אדמות (מאחרים). באוקטובר האחרון צעדה ההצעה להקים מולדת למיעוט הגרמני
בברית-המועצות צעד נוסף לקראת מימושה, כאשר כתב העת "ליטרטורה גזאטי" ערך משאל
בנושא בקרב קוראיו הגרמנים. יותר מ80% אמרו כי יעדיפו לעבור למזרח-פרוסיה הצפונית
מאשר להגר למערב-גרמניה. כמה שבועות לאחר מכן הודיעה מוסקווה על תוכניות למשוך
גרמנים מרפובליקות סובייטיות שונות להתיישב בקלינינגרד אובלסט, והציעה לשנות את שם
הבירה לקאנטגרד, על-שם עמנואל קאנט. צעד נוסף נעשה ב11 באוגוסט, כאשר הוגו ורמבכר,
חבר בכיר בווידרגבורט, אמר בראיון ל"סובייטסקאיה רוסיה", שאזור קניגסברג חייב להפוך
לאזור אוטונומי לגרמנים בברית-המועצות. הוא גם ציין שיש לוותר על תוכניות ליישב את
הגרמנים שוב באזור הוולגה. בינתיים מעודד הממשל הנוכחי בקלניניגרד תיירות גרמנית
וגם רוצה כי יכריזו שהאובלסט הוא "אזור כלכלי מיוחד". בהצעה זו דן כעת הקרמלין.
למרות שהמדינה הבלטית הרביעית מתכננת להיות רק לרפובליקה אוטונומית, דרישה לריבונות
יכולה לעלות על הפרק אם תצליח ליטא להתנתק מברית-המועצות. אם ליטא תהיה עצמאית, לא
יהיה לרפובליקה האוטונומית הגרמנית קניגסברג, שום גשר יבשתי עם שאר חלקי
ברית-המועצות. בעיית ליטא עוררה ירושה נוספת מימי סטלין, הדורשת טיפול. ב5491 ניסה
סטלין לפייס את הליטאים, שזעמו בצדק על שילובה מאונס של הרפובליקה שלהם
בברית-המועצות. הוא ניתק את הפיסה הצפונית של מזרח-פרוסיה הידועה בשם ממלנד,
המשתרעת על כ1800 קילומטרים רבועים, ואיחד אותה עם הרפובליקה הסוציאליסטית
הסובייטית הליטאית. ממלנד, שאותה הקימו במאה ה31 מתיישבים גרמנים מחבל הריין, תחת
השם נוי דורטמונד, היתה חלק ממזרח-פרוסיה עד 1945 (מלבד בשנים 23 39). ב3291 פלשה
ליטא העצמאית לממלנד, שהיתה אז נתונה לחסות חבר הלאומים, במחאה על חוסר יכולתו של
חבר הלאומים להניע את פולין לסגת מווילניוס, שאליה פלשה ב1920. רפובליקה ריבונית של
קניגסברג עלולה, בדומה לשכנתה הליטאית, להיקלע לבעיות עם פולין. בקיץ 1989 פירסמו
כמה היסטוריונים, בכנס שהתקיים בחסות הממשלה בווארשה, תעודות המצדיקות צעד כזה.
ההיסטוריונים גם קראו תעודות שהגנו על סיפוח מזרח-ליטא לפולין ב0291. אם אכן תוקם
רפובליקה אוטונומית גרמנית שתהפוך מאוחר יותר לריבונית, יהיה העולם עד לדוגמה
מעניינת של היסטוריה החוזרת על עצמה. לפני עשר שנים הגישה הוועדה, שמינה שר המשפטים
לבדיקת המבנה והסמכויות של בתי-המשפט, את מסקנותיה. הוועדה, שבראשה עמד נשיא
בית-המשפט העליון משה לנדוי, הוקמה כדי למצוא פתרון דחוף למה שכונה בפיה "מצב חמור
של עומס יתר" בבתי-המשפט, ובייחוד בבית-המשפט העליון ובבית-המשפט המחוזי בתל-אביב.
"אם לא תימצא בקרוב תרופה לתיקון המצב, כי אז יש לחשוש שבתי-משפט אלה יכרעו תחת
הנטל, ושופטיהם לא יוכלו עוד לתת לציבור את השירות שהוא זכאי לקבלו", כתבה ועדת
לנדוי בדין וחשבון שלה. בעשור שחלף מאז לא מומשו המלצות הוועדה, והמצב בבתי-המשפט
החמיר. בשנה שעברה היו בבית-המשפט העליון כ3,009 תיקים תלויים ועומדים (לעומת
כ3,001 ב97), בבתי-המשפט המחוזיים כ06 אלף (כ24 אלף ב97) ובבתי-משפט השלום כ013 אלף
(כ39 אלף ב97). העומס הרב על בתי-המשפט פוגע, כמובן, בערכי צדק בסיסיים. מכיוון
שזמן הבירורים המשפטיים מתארך והולך, נאלצים אזרחים להסכים לפשרות בלתי צודקות,
מתרחבת התופעה של עסקות טיעון, ויש גם כאלה המנצלים את התמשכות הדיון כדי ללחוץ על
הצד השני לוותר. ביוני 88 הגיש שר המשפטים, אברהם שריר, לכנסת הצעה מטעם הממשלה
לרפורמה במבנה בתי-המשפט, אבל ההצעה נכשלה בקריאה הראשונה. כל המתנגדים הכירו בצורך
ברפורמה, אך נכנעו למאבקם הפומבי של השופטים המחוזיים נגד ההצעה. השופטים ראו בהצעה
ניסיון לפגוע במעמדם. שר המשפטים דן מרידור בחר בדרך אחרת לפתור את הבעיה: הרחבת
סמכויות בתי-משפט השלום באמצעות העלאת הסכומים שהם מוסמכים לדון בהם ל003 אלף ש"ח,
והגדלת סמכויות התביעה לפתוח בהליכים פליליים בבתי-משפט השלום בעבירות מסוג פשע.
במקביל הוגדלו המשאבים של בתי-משפט השלום והורחבו התקנים שלהם, מתוך כוונה להקטין
את משקלם הסגולי של בתי-המשפט המחוזיים במערכת המשפטית. אבל צעדים אלה לא הספיקו,
ויש משפטנים הטוענים, כי התוצאה היחידה היתה העברת העומס מבתי-המשפט המחוזיים
לבתי-משפט השלום. קפתמונה1, 71פעל אף תוספת המשאבים לא היו בתי-משפט השלום ערוכים
מבחינה מנהלית להתמודד עם הגידול הרב בתיקים, והיום צריך להמתין חודשים עד שמתחיל
הדיון בתביעה המוגשת להם. ח"כ פרוף שמעון שטרית, שהיה מחברי ועדת לנדוי, הגיש כעת
לכנסת הצעת-חוק לרפורמה במערכת בתי-המשפט, שנועדה לייעל את המערכת בלי לפגוע במעמד
השופטים המחוזיים, כפי שהיה צפוי מהצעת הממשלה. המועד המוצע לרפורמה הוא ספטמבר 92,
והיא תיעשה בשלב אחד. על פי ההצעה, תורכב מערכת בתי-המשפט משלוש ערכאות: בית-משפט
של הערכאה הראשונה, בית-משפט לערעורים ובית-המשפט העליון. הערכאה הראשונה תוקם
באמצעות איחוד מנהלי של בתי-משפט השלום ובתי-המשפט המחוזיים. בתוך הערכאה החדשה
תישמר ההבחנה בין הדרגות השיפוטיות של שופט מחוזי ושופט שלום, אבל מיון השופטים
ייעשה על פי רמתם. לעומת זאת, תבוטל חציצת הסמכות הנהוגה כעת בין שני סוגי
בתי-המשפט, והדבר יבטיח זרימת תיקים חופשית ממחלקה למחלקה ומשופט לשופט ומעבר
שופטים ממחלקה למחלקה לפי העומס והצרכים. איחוד המנהל של שני סוגי בתי-המשפט יתרום
לייעול העבודה. בכל בית-משפט של הערכאה הראשונה יהיו נשיא וסגן נשיא, ראשי מחלקות
ושופטים, והוא יחולק למחלקות כגון: פלילית, אזרחית, מסחרית, דיני משפחה. כמו כן
תהיה בכל בית-משפט כזה מחלקת ערעורים, שתדון בערעורים על החלטות של בית-המשפט
לתביעות קטנות, של בית-המשפט לעניינים מקומיים, של שופטי תעבורה ושל ראש ההוצאה
לפועל. ערעור על החלטותיה לבית-המשפט לערעורים יהיה ברשות בלבד. בית-המשפט לערעורים
ידון בכל הערעורים על החלטות הערכאה הראשונה. בכך יקבל עליו חלק מהמשימות המוטלות
כעת על השופטים המחוזיים ועל שופטי בית-המשפט העליון. בית-משפט זה יהיה מורכב
ממחלקה אזרחית וממחלקה פלילית, ובראשו יעמוד נשיא. בית-המשפט העליון יישאר במבנה
הקיים, וישמש ערכאת ערעור על החלטות בית-המשפט לערעורים. הערעור אליו יהיה ברשות
בלבד. בדרך זו יובטח, שבית-המשפט העליון ימשיך לקבוע הלכות חשובות וידון בעניינים
כבדי משקל. סמכויות בג"ץ יישארו בידי בית-המשפט העליון, חוץ מהסמכות בעניין משמורת
קטינים, שתועבר לערכאה הראשונה. על פי הצעתו של ח"כ שטרית, תוגדל סמכות השופטים
בארגון המנהלי של הרשות השופטת ותצומצם סמכות שר המשפטים. היום שר המשפטים מוסמך
למנות נשיאים וסגני נשיאים לבתי-המשפט, בהתייעצות עם נשיא בית-המשפט העליון. מוצע
להעביר סמכות זאתו לוועדה לבחירת שופטים, כדי לשמור על עצמאות הרשות השופטת. כמו כן
מוצע לשנות את החוק, המסמיך את שר המשפטים לזמן את הוועדה למינוי שופטים רק "משראה"
שיש למנות שופט. במקום זה ייקבע, כי כאשר תתפנה משרת שופט, יהיה השר חייב לזמן את
הוועדה. כדי להגדיל את השפעת השופטים על תפקוד המערכת מוצע להקים מועצת שופטים,
המורכבת מנשיאי בתי-המשפט ונציגים של בתי-המשפט למיניהם, ובכלל זה בית-הדין לעבודה.
סמכויות גוף זה יעוגנו בחוק, והוא יתוקצב מקופת המדינה. במקביל, תוקם מועצת נשיאים
גוף מצומצם, שיהיה אחראי לניהול מערכת בתי-המשפט. מועצת הנשיאים תמיין את השופטים
בערכאה הראשונה לדרגים השונים, לפי רמתם. היא גם תמנה את ראשי המחלקות בערכאה זאת
ובבית-המשפט לערעורים (את הנשיאים תמנה הוועדה לבחירת שופטים). ימים אלה מתקיימת
במילאנו תערוכה יוצאת דופן של ביצים מחרסינה, שיוצרו בחצר הצאר מהמאה ה71 ועד תחילת
המאה ה02. האוסף נמצא במוזיאון ההיסטורי במוסקווה, ונתגלה בעת הכנת תערוכה אחרת,
שהובאה לאיטליה לפני כשנה וכללה יצירות מופלאות בלתי מוכרות מאוסף המוזיאון. ביצי
הפסחא הן חלק ממסורת הכנסייה האורתודוקסית בברית המועצות. מנהג עתיק הוא לשלוח
ביצים צבועות באדום והוא מיוחס לאגדה על מריה מגדלנה, שהביאה אל הקיסר ברומא ביצה
צבועה באדום כצבע דמו של ישו. מנהג משלוח הביצים בפסחא הפך לחלק מגינוני החצר מאז
ימיו של הצאר אלכסיי מיכאלוביץ, אביו של פטר הגדול. בזמנו נהגו בני משפחת הצאר לחלק
ביצי חרסינה מצוירות לבני משפחתם ולבני האצולה. היו ביצים קטנות בגודל של ביצת יונה
והיו גם ביצים בגודל של ביצת בת-יענה. בתחילה נצבעו הביצים הטבעיות בצבעים צמחיים
ובקליפות בצל. במשך הזמן יוצרו ביצים מחומרים מגוונים: זכוכית, עצם ועץ. במאה ה81
נוספו ביצים מנייר, בד וקטיפה. החידוש הגדול היה במחצית המאה ה91, כשהתחילו לייצר
ביצים מחרסינה לבנה ולצייר עליהן מוטיווים דתיים והעתקים מציורים של ציירים
מפורסמים. את הביצים היו תולים בתוך הבית כמרכיב דקורטיווי. בכל ביצה ניקבו שני
נקבים לאורך הציר האנכי, ולתוכם השחילו סרט, שנקשר בחלקו העליון לקשר פרפר. את
הביצה תלו כאיקונין. הסרט היה שזור בזהב וצבעיו תאמו את צבעי הציור. בתערוכה מוצגות
82 ביצים מתוך האוסף של הצאר, שעליהן מצוירים העתקים מציורים מפורסמים של ליאונרדו
דה-וינצי ורפאל. את התערוכה הביאה למילאנו האוצרת מרילינה מרדט דריה דה-צוליאנו,
והיא חונכת אולם תצוגות ברחוב המפורסם ביותר במילאנו, ויה מונטה נפוליאונה. עיסוק
במתמטיקה משמעותו תובנה, יצירתיות, רצון להתנסות והתמדה". כך כתוב בשער גיליון מספר
102 של כתב העת למתמטיקה. זהו כתב עת צנוע מאוד, כמעט אזוטרי. בפתיחת החוברת מופיע
המדור "בעיות למחשבה". מסגרת קטנה במרכז העמוד מכריזה על פרס בסך עשרה ש"ח לתלמיד
שפתרונו המלא לשלוש הבעיות המופיעות במדור יגיע ראשון למערכת. עורכי כתב-העת,
הפרופסור אמריטוס שמואל אביטל (שהחל להוציא לאור את כתב העת לפני 25 שנה), ואלכס
קופרמן, כיוונו את המוצר שלהם לתלמידי חטיבות הביניים ובתי-הספר התיכוניים, אבל לא
אחת מתברר שגם המורים קוראים בו ונוטלים ממנו בעיות שונות כדי לשלב אותן במבחנים
שהם מחברים. מי שפותר בעיה אחת, מוזמן לעבור מיד לבעיה הבאה. שח-מט, מכונות
הימורים, משפטים גיאומטריים וכו ממלאים את עמודי כתב העת בדפוס צפוף וענייני. בהמשך
ישנה אנציקלופדיה זעירה המפרטת את תולדות חייהם והישגיהם של מתמטיקאים גדולים מכל
הזמנים: ארכימדס, פיבונצי, עומר כיאם פרמה, גאוס ועוד. אחרי ההפוגה הזאת, מגיע מטח
נוסף של בעיות ושאלות (ועוד עשרה ש"ח לפותר הראשון). לדוגמה, הבעיה הקצרה והפשוטה
ביותר בקבוצה זו: המספר 17 הוא מספר ראשוני יחיד שהוא סכום של ארבעה מספרים
ראשוניים עוקבים: 17 7 5 3 2. מדוע לא ייתכן שקיים מספר ראשוני גדול יותר בעל אותה
תכונה? וכך זה נמשך ונמשך, על-פני 16 עמודיו של כתב העת. אפילו הכריכה האחורית
מכוסה טבלאות, שרטוטים וסימני ספרות. שם גם מודיעים העורכים שהאחריות על שגיאות
כלשהן שיימצאו (אם יימצאו) מוטלת עליהם. כתב-העת מתקיים ללא תמיכה כלשהי. דמי המנוי
של הקוראים (עשרה ש"ח לארבעה גיליונות הרואים אור בשנה), הם מקור המימון היחיד.
הכתיבה, העריכה והניהול נעשים בהתנדבות. לפרטים נוספים: פרוף שמואל אביטל, המחלקה
להוראת הטכנולוגיה והמדעים, קרית הטכניון, חיפה. מזכ"ל לשכת עורכי הדין, עו"ד שמעון
בן-יעקב, קרא לשר המשפטים, דן מרידור, ליזום הצעות חוק שיקבעו, כי נציגי הלשכה
בוועדות לבחירת שופטים ודיינים וכן ראש הלשכה וראשי הוועדים המחוזיים לא יוכלו
להיבחר לתפקידם ליותר משתי כהונות רצופות. במכתב אל השר מרידור כתב עו"ד בן-יעקב,
כי חברים העומדים בראש מוסדות לשכת עורכי-הדין באו לידי הסכמים צרי אופק, המתעלמים
מהאינטרס הציבורי הכללי וחידשו את בחירתם של חברים לכהונה שלישית בוועדה לבחירת
שופטים ובוועדה לבחירת דיינים. "התבונה והאחריות הציבורית לא נמצאו אצל אלה שבידיהם
כוח ההצבעה", כתב, "והם דאגו לחידוש בחירת עצמם, במקום לחתור לבחירת עורכי-דין
אחרים בעלי שיעור קומה". "הסכמים ובחירות אלה רק מעמיקים את ליקוי המאורות שבו
נמצאת כיום לשכת עורכי-הדין, כאשר חברים מכובדים רבים בעלי יכולת וכישורים טובים
מדירים רגליהם מפעילות במוסדותיה, משום אווירת המחנק שיצרו חלק מעסקניה המרכזיים",
כותב עו"ד בן-יעקב. בין בנייני הקוביות והתריסולים שבצפון רחוב אבן גבירול, מבהיקה
בלובנה ובזרותה כעין קונכיה גדולה יצור ים קדמוני מקומר גב, המתנשא כמעט לגובה
הבתים שמולו. זהו בית הכנסת "היכל יהודה" של יוצאי סלוניקי, הנושא את שמו של יהודה
רקנטי, נשיא הקהילה לשעבר. הוא נבנה בשנות ה07 בצדו המערבי של רחוב בן-סרוק. בתי
הקבלנים השגרתיים שבצדו המזרחי של רחוב קצר זה פונים מערבה אל שרידיו של הכפר הערבי
לשעבר, סומייל, בליל של משכנות עוני קטנים ומגובבים, שלחלקם גגות רעפים אדומים
הנאחזים עדיין בעקשנות בשיפולי הגבעה, חרף ניסיונות חוזרים ונשנים לפנות אותם.
ביניהם, בשטח שפנה, הקים האדריכל יצחק טולידנו מבנה מגושם וחריג. הוא ניסה לשוות לו
מראה ייחודי וסימבולי ובחר בצורות אורגניות, המזכירות את תנועת גלי הים, אולי כרמז
לימה של סלוניקי. בעיקרו זהו מבנה בעל חלל אחד גדול, הבנוי כחץ תלת-ראשי. בקצהו
הקדמי ממוקם ארון הקודש, באפסיס בן שלוש גומחות. התרחבותו ההדרגתית מאפשרת פתיחת
חלונות צרים וגבוהים, המטילים אור לכיוון הבמה וארון הקודש. הקונכייה מתרוממת
בהדרגה ומגיעה לשיא גובהה בחזית הכניסה הצפונית, הכוללת את יציע עזרת הנשים. הלובן
העז של המעטפת מתחלף בצפון בשלוש קשתות גבוהות, הנשענות על קיר יצוק בטון דחוס
בתבליטים ובכתובות. אל הכניסה לבניין מובילה רחבה קטנת-ממדים בצדו הצפוני. מאחר
והבניין אינו ניצב לרחוב, אלא מקביל לו, נגרע מרושמה הייצוגי המצופה של החזית.
מעוררת תמיהות העובדה שבניין כה יוצא דופן, שמסריו טכסיים-דתיים וחזותו סימבולית
ורגשנית, נבנה לאורך הרחוב כבית מגורים מהשורה. חוסר המיקוד הרווח בתל-אביב,
והסתמיות שבה נקבע מיקומם של מבני ציבור, במקום שנמצא בו מגרש זמין, גורמים לעיר
להיות רדודה וחסרת הדגשים אורבניים. מן הראוי היה כי בניין כזה יוצב באופן שניתן
יהיה לראותו, בקצה ציר תנועה או על צלע רחבה פתוחה. אולם, בניגוד לרוב הערים
האירופיות, שהתפתחו מצומת לצומת וממבנה שלטוני או כנסייתי שלפניו כיכר למבנה ולכיכר
אחרת, נבנתה תל-אביב כאוסף רציף של בנייני מגורים, שביניהם משובצים כיד הספקולציה
או המקוריות מבני צבור. כאשר נבנה בית הכנסת טרם נולד המושג פוסט-מודרניזם, אך
התפיסה הסימבולית היתה מקובלת אז. בין מחולליה היה לה-קורוואזיה, שבנה את הכנסייה
ברונשאן בשנות ה05. זאת הוותה מודל חיקוי למבני דת רבים. זהו, אם כן, מבנה נרטיווי
מובהק, המספר את סיפורו בשפע מופרז של דימויים פלסטיים ושואף להשפיע על קהלו בשלל
אפקטים מדהימים, דוגמת הוויטרזים הענקיים של יוסף שאלתיאל, תבליטי הבטון מרובי
המנורות, מגיני הדוד, גלי הים והמובאות המוטבעות בבטון של קמחי, התאורה העשירה,
החלל המתקמר, הסורגים דמויי המנורות ועוד. אין בו אף שמץ של תחכום, עידון ואיפוק.
הראוותנות השוצפת הזאת מגבירה לעוצמה ויזואלית אווירה של אמירות בנאליות ביותר.
ייתכן שבכך משתקפת הפרובלמטיקה של בניית בתי כנסת. לקסיקון הדימויים החזותיים
היהודיים דל עד עלבון. בתי כנסת נבנו ברובם תוך סיגול הסגנונות המקומיים המקובלים
בזמנם, וייחודם הצטנע לארגון הפנימי, שנבע מהצרכים הטכסיים, ללא התפתחותה של סכימה
ארכיטקטונית כבכנסייה הנוצרית לדורותיה. לקחו בכך חלק גזרות השלטון והקיום היהודי
כמיעוט. השיבה לארץ ישראל וגיבושה של ישות מדינית יהודית, הביאו לאימוץ כמה דימויים
ארכיטקטוניים מאפיינים. הכיפה שמקורה, אולי, בכיפת הסלע שהפכה ל"מזרח" המסמל את בית
המקדש בבית היהודי בגלות והקשתות, נעשו מאז למסמנים המקובלים של בתי הכנסת אשר נבנו
כאן. טולדנו לא פנה לפתרון המקובל הזה והוא ראוי להכרה על עצם המאמץ שעשה לחרוג
מהשגרתיות ומהסתמיות ולגבש ביטוי הנדסי וצורני אקספרסיווי למהותו של הבניין
הפולחני, אך חבל שהדבר נעשה תוך גלישה לפתרונות עיצוביים מפוקפקים. גביית קנסות היא
מלאכה קשה. בייחוד כשמדובר בקנסות על עבירות מסוג ברירת משפט שאין נשקפת סכנת מאסר
על אי-תשלום שלהם. כמו-כן קשה לגבות קנסות בסכומים קטנים שגבייתם אינה כדאית מבחינה
כלכלית משום שהיא כרוכה בהפעלת מנגנון יקר. מכיוון שממדי ההשתמטות מתשלום קנסות
פוגעים באכיפת החוק, מכינים במשרד המשפטים הצעת-חוק לייעול הגבייה, ובמרכזה האפשרות
לעקל חשבונות בנק. החוק המוצע, שייקרא "חוק גביית קנסות ה תשנא 1990", אינו נועד
לשנות את ההוראות הקיימות בכל חוק לעניין תשלום הקנסות, אלא להוסיף עליהן ולתת כלים
לגבייה בדרך שאינה מחייבת חדירה לתחום הפרט לצורך ביצוע עיקולים. על-פי ההצעה, ימנה
שר האוצר פקיד-גבייה בכל אחד מהגופים המוסמכים להטיל קנסות. פקידי הגבייה, שיהיו
ממונים על גביית קנסות שהטיל בית משפט, יהיו עובדי בתי המשפט. ואילו הפקידים שיעסקו
בגביית קנסות מנהליים וקנסות על עבירות של ברירת משפט, יהיו עובדי הגופים הממונים
על ביצוע התקנה, שמכוחה הוטל הקנס, או עובדי הגופים הממונים על אכיפת אותה תקנה.
למשל, המשטרה בעבירות תעבורה. לפקידי הגבייה יהיו סמכויות של גובי מס, בעיקר לצורך
עיקול חשבונות-בנק, אך גם להטלת עיקולים אחרים. לצורך הפעלת החוק, ירכז משרד האוצר
את הנתונים לביצוע הגבייה (כמו מידע על חשבון בנק). הנתונים שבמאגר יתייחסו אך ורק
לחייבי-מס, שלא שילמו את מלוא חובם במועד, וישמשו לגביית הקנסות בלבד. כללי הסודיות
החלים על גילוי מידע הנאסף לצורך גביית מסים יחולו גם על מי שפועל, מכוח החוק
המוצע, לגביית קנסות. שר האוצר ימנה עובד ממשרדו שיהיה אחראי על מאגר זה. לפקיד זה
יהיו סמכויות לדרוש מידע לצורך גביית הקנסות, ממשרדי ממשלה (חוץ מרשויות מס),
מרשויות מקומיות, מתאגידים ציבוריים ומבנקים. חלק מהקנסות שייגבו, על-פי החוק
המוצע, יועברו לגופים שעסקו בגבייה, כדי לעודדם להקים את מנגנון הגבייה הדרוש
ולעסוק בגביית הקנסות. הפעלת החוק תהיה כרוכה במימון מתקציב המדינה, בין השאר משום
שהמשרדים המופקדים על הגבייה יצטרכו להצטייד במכשור כדי לעמוד בקשר ממוחשב עם
האוצר. ואולם מכיני ההצעה מציינים כי מדובר בקנסות במיליוני שקלים שאינם נגבים כלל.
לדבריהם, לא יהיה צורך בשלב הראשון בתוספת כוח אדם להפעלת החוק, שכן יעסקו בכך
מחלקות הגבייה הקיימות בגופים השונים. בשרית אחת. הניוקי שצופה בחמאה מותכת והוגש
ברוטב שמנת טוב עם בייקון ופרוסות של פטריות היה מצוין. הסקאלופיני אל-לימונה,
פרוסות עגל דקות ברוטב המבוסס על ציר חום, יין מרסלה, לימון ועשבי מאכל היה מאכזב
משום שהעגל בושל יתר על המידה והרוטב הוסמך, ללא סיבה, בקמח. בהתבסס על המנות הללו,
שאחדות איכזבו בהחלט, יגיע החשבון לשניים ל07 ש"ח כולל בירה ואספרסו. כדי לקבל
תמורה מלאה לכספכם היכנסו רק כדי לטעום מנה אחת של ניוקי וסלט נדיב של חסילונים,
שקדים, פטריות ועשבים טריים, הכל על מצע נאה של חסה. שתי המנות, המספיקות לארוחה
קלה לשניים, יעלו רק 30 ש"ח. היא מסעדה איטלקית מסוג אחר. היא נפתחה שנים אחדות
לפני המסעדות האיטלקיות מן הגל החדש, ומגישים בה אוכל פשוט וחסר יומרות, נאמן במידה
רבה לזה שאפשר למצוא בהרבה אוסטריות צנועות בכל רחבי איטליה. המינסטרונה והפסטה
אי-פגיולי (מרק שעועית עם פסטה) של פיורלה הם דוגמאות מרשימות למטבח האיטלקי הכפרי.
אין שום דבר מתוחכם או מורכב במרקים הללו, אבל משום שהם עשירים, מלאים בירקות
ומתובלים בצורה מושלמת, הם תמיד מהנים. הניוקי מומלץ מאוד ורוטב הפסטו הטוב המצורף
למנה עשוי בסגנון גנואה, עם הרבה שמנת מתוקה. הפסילי פוטנסקה, המומלצת אף היא,
נראית כמו ערימה של חולצי פקקים שעליה יצקו רוטב טעים של עגבניות, זיתים שחורים
וירוקים, פטריות, צלפים, שום ושמן זית. כמנה עיקרית גם הסקלופיני אלה-מרסלה וגם
הספזטינו היו בחירות מצוינות. במנה הראשונה טובלים כתיתות עגל בקמח מתובל בעשבי
תיבול ואחר משחימים אותן בחמאה וביין מרסלה. המנה השנייה, ראגו עגל מליגוריה, עשירה
בעגבניות, שמן, חמאה ועשבי מאכל טריים. כל מנות הקינוח של פיורלה טובות. הטירמיסו
שלה הוא תערובת ערבה של גבינת מרסקאפולי רכה, קפה ושוקולד והביסקוויטה דה פיורלה,
המבוססת על ביסקוויטים מרוסקים, מוס שוקולד ושרי ברנדי עשירה באותה המידה. ארוחה
המבוססת על מנות אלה תגיע ל011 ש"ח לזוג. חצי קנקן של יין הבית יוסיף שמונה שקלים
לחשבון. בהתחשב באווירה האינטימית הנעימה ובאיכות הגבוהה הקבועה של האוכל, זה מקום
שכדאי לנסות אותו יותר מפעם אחת. סימה וקסמן, הבעלים של למדה בישול איטלקי משך חודש
וחצי במסעדה הניו יורקית המפורסמת בעלת אותו השם. ייתכן שדי בכך כדי ללמוד להכין
כמה מנות טובות במטבח הפרטי, אך אין בכך די כדי לפתוח מסעדה איטלקית. המרק שהופיע
בתפריט תחת הכותרת מינסטרונה היה אמנם מרק ירקות כבד בסגנון כפרי, אבל הוא לא היה
מינסטרונה. מלומברדיה ללטיום ומשם לליגוריה, כל מינסטרונה שבו נתקלתי אי פעם כלל
צירוף זה או אחר של כרוב, עגבניות, אפונה ירוקה, ובמקרים רבים סוג כלשהו של פסטה.
שום דבר מאלה לא נמצא בגרסה של לה קוצינה, שלרוע המזל שלטו בה תפוחי אדמה, בצלים
ושמן זית שבו עשו שימוש ביד כבדה מדי. מנה של רוטולו דה לזניה נעשתה באמצעות קיפול
איטריות לזניה רחבות וירוקות על מילוי של פטריות מושחמות וגבינה לבנה. הפסטה היתה
מבושלת היטב והמילוי היה טעים, אבל המנה נהרסה על ידי רוטב עגבניות מימי ותפל מדי.
הזמנו גם מנה של טלייריני אלה-מארינרה. במקום טלייריני קיבלנו ספגטיני, שהיה יכול
להיות מתקבל על הדעת אלמלא בושלה הפסטה יתר על המידה עד שנעשתה רכרוכית. אבל מה
שעשה את המנה בלתי אכילה לחלוטין היה הרוטב. רוטב מרינארה צריך להיות פיקנטי במידה
נעימה, אבל ברוטב שקיבלנו לא היה שמץ של שום, אף לא סימן לאנשובי, אפילו לא הרמז
הקלוש ביותר לטבסקו או לאורגנו. ידוע שלכל טבח יש יום רע, ועל כן חזרתי למסעדה
בהזדמנות אחרת. התוצאה היתה הרת-אסון גם בפעם השנייה. המחירים כאן נמוכים (אפשר
לקבל ארוחת ערב מלאה לזוג תמורת פחות מ08 ש"ח), אבל האוכל מאכזב. מאז נפתחה בינואר,
הפכה למסעדה מדוברת מאוד. הארוחה נפתחה בפונגי אלה-קרמה, פטריות המוגשות ברוטב שמנת
מפולפל. הפטריות המושחמות היו בסדר, אבל הרוטב היה חסר תחכום ובלתי מגרה. מנת הפסטה
הראשונה שטעמנו היתה ניוקי אלה גורגונזולה. הניוקי (כופתאות תפוחי אדמה קטנות) היו
טעימות, אבל הן הושארו במים הרותחים זמן רב מדי ועל כן היו רכרוכיות. אף כי רוטב
הגבינה היה טעים, נעדר ממנו הטעם החריף והברור של הגורגונזולה, הנחשבת בעיני רבים
לגבינה הטובה ביותר באיטליה. הלזניה היתה קטסטרופה. בעוד שהלזניה האידיאלית צריכה
להיות לפחות בגובה של שמונה סנטימטרים, המנה שעשתה את דרכה אל שולחננו היתה שטוחה
כלביבה. חסרות לחלוטין היו השכבות האופייניות של רוטב בשר וגבינה העושות מנה זאת
מפתה כל כך. וכאילו כדי להוסיף חטא על פשע, חוממה הלזניה יותר מדי פעמים בתנור,
ובכך הפכו את קרום הגבינה העליון למשהו שדומה לגומי. המנה העיקרית, עוף בטאראגון,
שיפרה את המצב. העוף, שהושחם בתערובת של חמאה ושמן ואחר כך נצלה עם ירקות, טאראגון
ועשבי מאכל אחרים, היה רך במידה וטעים עד כדי כך שהייתי מוכן להתעלם מהכמות הרבה
מדי של שמני בישול שנותרה על הצלחת. הטירמיסו שקיבלנו לקינוח היה טוב למדי. יחד עם
בקבוק של קברנה סוביניון, ארוחה לשניים המבוססת על המנות הללו תעלה כ051 ש"ח כולל
שירות. במחיר זה אפשר לצפות למשהו טוב יותר. מעוצבת כביסטרו שתפריטו כולל, בין
היתר, מנות איטלקיות פשוטות וטובות. אחד הדברים הראשונים שהעין קולטת הוא שולחן
אנטיפסטו שעליו מגוון של נקניקים טובים, כמה סוגי הרינג, מתאבנים קרים אחרים ותצוגה
נאה של גבינות. אפשר בקלות להרכיב ארוחה מן הדברים הללו לבדם, אבל החלטנו ללכת על
ארוחה קלה שכולה פסטה. הרביולי הירוק, ממולא בבלוטות תימוס שעליהן היזו יין שרי,
הגיע עם רוטב של שמנת וגבינת שמנת, שלמרות שהיה בו יותר מדי קמח היה טעים למדי. גם
הקנלוני, שהוגשו עם רוטב דומה וגבינת פרמזן, היו טעימים. מכאן המשכנו ללזניה, מנה
רבת שכבות עם אטריות מבושלות היטב, רוטב בולונז, רוטב בשמל וגבינת פרמזן. ניסינו גם
פטוציני אלפרדו, אותה מנה רומאית קלאסית שבה הפסטה מכוסה ברוטב של חמאה, שמנת חמוצה
וגבינה. שתי המנות עמדו בהצלחה בציפיות הרעבתניות שלנו. בסך הכל היה שם מזון מספיק
לארבעה אנשים והחשבון, כולל קנקן גדול של יין הבית אדום, היה כ02 ש"ח לאיש. גם
מחירן של המנות העיקריות בתפריט זה, המוגבל בכוונה (נקניקים עם תפוחי אדמה, קיש
לוריין או אומצת פילה בגרגרי פלפלים ירוקים), סביר ונע מ21 עד 23 ש"ח. בהחלט שווה
לנסות. עם הרבה עץ, מכונת אספרסו עתיקה כמעט ושטח גן מקסים, הוא מסוג המקומות
הפשוטים והמזמינים שהייתם מצפים למצוא בין גבעות טוסקאנה. סרגיו, שרכש לעצמו
מוניטין במסעדת החצר ביפו, ממונה כאן על המטבח ואיש אינו יכול להתלונן שהאוכל אינו
איטלקי אותנטי. הניוקי שבו פתחנו היה מצוין, מבושל בצורה מושלמת ומוגש ברוטב פסטו
עשיר בטעמים של בזיליקום, צנובר, שמן זית ופלפל. מרק המינסטרונה היה מספק לא פחות.
הציר העשיר התמזג היטב בירקות מבושלים והמתובלים. עוף רוזמרין היה מאכל תאווה,
כשהעור של העוף מבושל בדיוק עד לנקודה הנכונה של פריכות והפנים רך בצורה מושלמת.
האוסו-בוקו, עצמות רגל של עגל שבושלו ביין לבן וברוטב עגבניות, שום ובצל, היה
מצוין. המנה הוגשה ברוטב שבו בושלה והצדיקה את המוניטין שלה כאחת המנות הפופולריות
ביותר בלומברדיה. הארוחה, כולל פאי הלימון לקינוח, היתה משביעת רצון, אך השירות היה
רחוק משלמות. כאשר הגענו, באחת אחר הצהריים, עדיין לא נערכו השולחנות כראוי והמלצר
היחיד שנראה בשטח לא ידע לענות על אף אחת משאלותינו. ארוחה לשניים, המבוססת על מנות
דומות ועם קנקן של יין הבית, תגיע לכ001 ש"ח, בהחלט שווה את ההשקעה. מסעדנים,
החושבים שהם יודעים די והותר על המטבח האיטלקי ומסוגלים להשכיל את לקוחותיהם. עובדת
בואו של האוכל האיטלקי לתל-אביב יכולה רק לשפר את המצב כאן, משום שלפחות מאז שלטה
משפחת מדיצי בפירנצה ובאזור טוסקאנה, הצטיינו האיטלקים באחד המטבחים המתוחכמים
ביותר בעולם. הבעיה היא שלכמה מן האנשים שפתחו את בתי האוכל האלה יש ידע מינימלי
וכבוד מועט ביותר למטבח שהם מחקים. הביקורות המופיעות להלן עשויות לשמש מדריך לאוכל
איטלקי בגלגולו הישראלי. שזה עתה חגגה את יום ההולדת השני לפתיחתה, רואה עצמה
כחלוצת הגל החדש של הבישול האיטלקי. אמנם היא מצטיינת באווירה מקסימה, אך יש כאלה
הסבורים שזו אחת המסעדות המוערכות יתר על המידה. קרפאציו הוא מאכל ונציאני שבו
שורים פרוסות דקיקות של בשר בקר נא במרינדה ומגישים אותו עם גבינת פרמזן מגוררת.
בביקור אחד בפרגו היתה המנה מושלמת ומלאת טעם. בביקור אחר הוטבע ממש הבשר במרינדה,
מה שגזל מן הבשר את טעמו ומרקמו. באנטיפסטו אחר, האינסאלאטה פרגו, נוספה לחסילונים
מורתחים תערובת של חסה אדומה וירוקה וירקות אחרים, הכל ברוטב וינגרט. הסלט עצמו היה
טעים מאוד, אבל משום שהחסילונים בושלו יתר על המידה הם היו גבשושיים וחסרי טעם.
המינסטרונה, מצד שני, היה תענוג. הוא הוגש בסגנון פלורנטיני, ללא פסטה, ותובל קלות
בעשבי תיבול. בחרנו בשתי מנות פסטה: פטוציני ברוטב עגבניות ואחרת עם פסטו. שתי
המנות היו טובות אבל לא מסעירות. המנה העיקרית, סלטימבוקה, היא דוגמה נוספת לכך
שבפרגו לא שומרים על רמה אחידה של בישול והיא משתנה מביקור לביקור. בהזדמנות אחת
היתה המנה הזאת נפלאה. על כתיתות דקות של עגל בזקו מרווה, פלפל ומלח ואחר גילגלו
מסביבן פרוסות דקות של קותלי חזיר פרושוטו. כל זה הושחם במהירות בחמאה והיה רך
וטעים. בביקור אחר בושל העגל יתר על המידה והרוטב שבו הוגשה המנה היה מלוח הרבה
יותר מדי. לקינוח קיבלנו פיניאטה, תערובת המבוססת על חמאה, חלבוני ביצים, שמנת
מתוקה, צנוברים, שוקולד מתוק-מריר וקפה, שהיתה חלקה ועשירה. לרוע המזל הקצפת שהוגשה
עם הקינוח הותזה מבקבוק ספריי. במחירים של פרגו אין זה בלתי הגיוני לצפות לקצפת
משמנת אמיתית. בהתבסס על המנות הללו, כולל בקבוק יין אדום מרלו דל פיאבה משנת 1987,
תסתכם ארוחת ערב לשניים בכ012 ש"ח. האוכל טוב למדי, אך יקר. היא מסעדה אחרת עם מעמד
מכובד בנוף הקולינרי והחברתי, למרות שגילה אינו עולה על 18 חודשים. הבעלים, רפי
אדר, התגורר זמן מה באיטליה והוא מכנה את המקום שלו, המעוצב בפשטות אך ברחבות,
"טרטוריה", ובכך מפגין חוסר יומרות מעורר הערכה. פטריות ממולאות גדולות, מצופות יפה
בפירורי לחם מתובלים ומטוגנות בטיגון עמוק, היו מבושלות בצורה מושלמת כולל הפסטו
שבו מולאו. הפגם היחיד במנה זו היה שרוטב השמנת שיצקו על הפטריות היה בצבע אפור חום
מדאיג ומרקמו היה גרעיני מדי. סלט של גבינת מוצרלה ועגבניות ברוטב וינגרט ועם הרבה
פלפל היה מנה ראשונה טובה יותר. פטוציני בסלמון וקוויאר ופטוציני באפונה ופטריות
הוכיחו שהטבח יודע כיצד לטפל בפסטה. שתי המנות לוו ברוטב לבן שהיה נעים אמנם אך סבל
משימוש קמצני בפלפל. כמנה עיקרית הסקאלופיני אלה-מרסאלה היו טובים אם לא מצוינים,
ואף כי הרוטב היה מתוק מן הרגיל, הוא הלם, באופן מפתיע, את טעם הבשר. הטירמיס
שקיבלנו לקינוח היה הנאה גדולה, אולי המנה הטובה ביותר שטעמתי מחוץ לאיטליה. כולל
קנקן של חצי ליטר של יין הבית (אשקלון אדום) וקפה לסיום ארוחת ערב המבוססת על המנות
הללו המחיר יהיה כ631 ש"ח, כולל דמי שירות בסך 5 ש"ח, סעיף מעליב בהתחשב במחיר.
בועז קוינטנר, הבעלים והטבח של התגורר ברומא משך שלוש שנים והוא אחד מבעלי המסעדות
האיטלקיות המקומיים שעבר חניכה קולינארית באיטליה. יהיו אשר יהיו המעלות והחסרונות
של האוכל במסעדה שלו, היא איטלקית לעילא. פרוסות הפרושוטו שהוגשו במנת האנטיפסטו
המעורב היו בסדר, אבל החציל, שנצלה בגריל ואחר כך טוגן, היה ספוג בשמן זית שפגם
בטעמו. פשטידת קותלי החזיר והירקות היתה חסרת טעם ושימוש נועז יותר בתבלינים ובעשבי
תיבול היה משפר את טעמה. האנטיפסטו של מאכלי ים היה מורכב בעיקר מזרועות תמנון
ומחסילונים מבושלים ביין אדום, חומץ, עשבי תיבול ותבלינים. אף שהמנה היתה טעימה,
חסרה בה החריפות של פלפלי צילי והמתיקות של קורנית האופייניים בדרך כלל למנה זו.
כמו שיעולים, שלשול וחום. הוריהם האמינו ברפואה המודרנית והרופאים המליצו על
פאראצטמול, תרופה דמוית אספירין. העצה היתה טובה אך לא התרופה. 
